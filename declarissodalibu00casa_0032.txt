solvenda, quod tam acerbum corporis incommodum in animi
bonum, quem mira dulcedine perfundit, pro sua liberalitate,
convertit » (12). Quamquam eodem morbo impediebatur, ne
ad sacerdotium, cuius desiderio maxime flagrabat, eveheretur,
tamen, digito oculos indicans, hilari vultu tironibus dicere so-
lebat: « Equidem talis esse vellem, quales vos estis. At enim
officinam clausi ›> (13).

Anno MDCCCXIX circumeunte, quum gravi morbo decumberet,
et mors iam in foribus adesset, tria religionis vota simplicia,
quae Nostri, tirocinio pietatis posito, emittere solent, quaeque
dudum et ipse emiserat, iterum nuncupavit. Corpus suum, nullis
illitum unguentis, et ea veste indutum, qua nostrae Societatis
alumni uti consuevere, quamque ipse domi inter nostros sodales
usurpare solitus erat, inhumari iussit. Denique Deum, cui per-
petuo inhiaverat, unice spectans, eucharistica dape refectus, pridie
nonas octobres, regnum caeleste, cuius parandi gratia, terreno
se expoliaverat, est adeptus.

Eius cadaver, ea veste contectum, quam ipse praestituerat,
in domo S. Andreae, in feretro stratum, palam omnibus pro-
stabat. Quod eum cuncti, uti virum sanctum, ac Deo carum ha-
buerant, idcirco eius manus pedesque osculari certatim adnite-
bantur, eiusque laudes uno ore efferebant (14). Subinde cadaver,
arc'a inclusum, in aedem cognominem translatum est, ibique,
non ritu communi, ut ipse testamento mandaverat, iusta funebria
sunt persoluta, sed pompa regia, maxima vulgi frequentia, et
procerum, tum cleri, tum populi corona plurima adstante. Con-
ditus est rex eadem in aede, ibique etiamnum cum nostris soda-
libus quampluribus, voti compos, beatam anastasim praestolatur.
Carolus Felix, eius frater natu minor, qui Victorium Emma-
nuelem I in regni administratione exceperat, marmoreum mo-
numentum, ab artifice subalpino, cui nomen Festa, exsculptum,
ei statuit, titulo honorificentissimo adhibito, in quo nihilo secius
de eius pietatis praecipuo testimonio et ornamento, de votis
scilicet religionis, quibus nostrae Societati semel atque iterum se

obstrinxerat, nulla mentio facta est (15).
Sunt qui, cum J. Cre'tineau-Joly, historiarum scriptore gallo,
id culpae verterint administris Victorii Emmanuelis Ι (16). At

