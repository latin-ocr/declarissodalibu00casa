*33-

qui sub anni exitum universa philosophorum scita, in sacrario-
Sanctorum Martyrum, pro concione exponeret ac propugnaret.
Quamquam vero valetudine est impeditus, quominus hoc ingenii
specimen publice exhiberet (Ι).

Postea Camberium, in urbem Allobrogum caput ac magistram,
contendit; et in collegio Nostrorum mathesim sublimiorem, scien-
fiasque, quas naturales adpellamus, explanavit. Quo in munere
talem se praestitit, ut Allobroges, apud quos id genus discipli-
narum plurimo est in honore, summis eum laudibus extulerint,
et Archiepiscopus Camberiensium, vir longe doctissimus, operam
dederit, ut Calvettius, licet annos quinque et viginti minor natus,
in Camberiensem Academiam scientiarum cooptaretur. Id porro
Academici omnes ad unum optime factum senserunt.

Anno MDCCCXLVIH, quo sodales nostri omnes tota Italia e
suis domibus per vim sunt eiecti, ac bellum illud ingens exarsit,
quo Carolus Albertus, Sardiniae rex, armis contra Austriae Im-
peratorem illatis, victus, fugatus et fusus, regno avito se abdi-
cavit, Calvettius, qui theologiae studio Taurini operam dabat,
non expers fuit periculi. Ubi vero intellexit sibi otium non dari pro
securitate vivendi, et studendi tranquillitate, idoneum tempus est
ratus religioni obsequendi suae. Itaque sacerdotio clanculum (2)
initiatus, et sodalem nactus, qui ad sacras exterarum gentium
missiones ire parabat, repentino usus consilio, facultate impetrata,
sese eidem itineris comitem dedit. Quum Lutetiam Parisiorum
devenisset, ut deinde e Galliae littoribus in extremam Cali-
forniam mearet, et silvestres homines a fero cultu ad christianam
humanitatem traduceret, accidit ut, quo studebat, pervenire non
posset. Quippe Praepositus Provinciae Franciae, tam praestantis
adolescentis virtutem admiratus, veritusque, ne, si longius iret,
brevi, ob infirmam valetudinem, desideraretur, eum ultra pro-
gredi prohibuit (3).

Interim Lavallium iussus proficisci, sacrarum disciplinarum
curriculum confecit. Quo confecto, Namurci in Belgio philoso-
phiam biennium tradidit, ac pari tempore aliquot europaeos
sermones memoriae mandavit. His in urbibus talem se praebuit,
ut eius praesides testati sint, paucos inibi reperiri in doctrina et
pietate cum eo conferendos, anteferendum tortasse neminem. At

