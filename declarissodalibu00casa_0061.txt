IV.

IOSEPHVS CALVETTI

HIC fuit taurinensis, et in lucem editus anno MDCCCXIX. In
collegio patrio, cui nomen a Carmelo, ad omnem litte-
rarum humanitatem a nostris sodalibus est informatus: quo in
curriculo aequalibus perpetuo praeivit. Neque minus pietate
praestitit. Inculpatis moribus adolescens, Deum, eiusque Virginem
Parentem impense colebat3 pravas iuvenum familiaritates vitabat3
maiores natu verebatur, eorumque consiliis potissimum nitebatur.
Christi Evangelium non erubescebat3 utque malorum hominum
irrisiones eluderet, luce palam, templa adibat, sacris intererat, et
angelica dape reficiebatur. Quid ingenii bonitas, et recta insti-
tutio valerent quum satis superque comprobavisset, collegii mo-
deratores, diuturno eius voto obsecuti, eum, annos natum sedecim,
Cherium, proximam in urbem miserunt, ut in nostra Societate
religiosae vitae tirocinium iniret.

Ibi summa laetitia a tironibus est exceptus. Nam pietatis,
ingenii et doctrinae fama illum anteiverat. Erat etiam in eo
tanta oris suavitas et morum urbanitas, ut nemo foret, quin eius
frui consuetudine maxime optaret. Novis, iisque firmissimis re-
ligionis fundamentis positis, litteris venustioribus, duce Carmi-
natio‚ uti nostri sunt mores, operam denuo impendit; dein Tau-
rini in Collegio Sanctorum Martyrum philosophicis disciplinis
animum advertit tanta felicitate, ut praeceptores eum elegerint,

