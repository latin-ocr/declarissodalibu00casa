- 115—

regionibus auspicatior, ac prope aurea aetas illuxerit. Montium
Saxosorum Apostolus, illiusque sth‘ssiom's sacrae fundator alter
iure est appellatus: itemque cognomine Bonus, quin etiam
Magnus vocatus. Luctu et lacrimis, quae potiora amoris atque
existimationis signa habentur, omnes eorundem Montium indige-
nae, una cum advenis, eum sunt prosecuti. Ad Giordae sepulcrum
etiam nunc complures convenire solent, ut pacem ei et requietem
sempiternam a Deo precentur, aut illius se precibus commendent,
quo serius ocius eius suavissimo adspectu, et alloquio apud Su-
peros sibi iterum liceat frui. Etenim eorum nemini est dubium,
quin fortissimus Christi miles, tot inferorum hostium manubiis
onustus, egregie actae militiae munera retulerit. et continuo e
terris ad Beatorum sedes evolaverit.

 

