illud, et clarissimum collegium taurinense, cui a Provinciis nomen
inditum, sodalium nostrorum fidei committendum curavit. Huic
regundo, a P. Praeposito Generali Ordinis nostri, Grassio potis-
simum adnitente, sodales probatissimi delecti sunt. Eius summa
est delata P. Ioanni Roothaan‚ viro prudentissimo, doctissimoque,
qui postmodum supremam nostrae Societatis praefecturam obiit.
Magisterio pietatis, et litteris, tum latinis, tum italicis tradendis
praepositus est Ρ. Franciscus Manera, domo Neapoli, omnium
aetatis suae in omnigenis disciplinis praestantissimus (4). Is
praeterea, regis decreto, eloquentiae praecepta regii athenaei
alumnis statis diebus' tradere est iussus. Quo in munere, tale
ac tantum ingenii periculum fecit, ut exspectationem supera-
verit, et Augustam totam, quin etiam universam subalpinorum
regionem fama compleverit. Itaque maximas Patri Grassio civitas
gratias egit, habuit, retulitque. Hic enirn horum omnium auctor,
vel suasor exstitisse censebatur. Qui tametsi Collegio Nobilium
moderando satis superque distinebatur, tamen, civium desiderio>
etiam Gynnasii urbani scholis omnibus est praefectus.

Ad haec accessit, quod Carolus Felix, et Maria Christina,
eius coniux religiosissima, eundem Grassium sibi a sacris con-
fessionibus optarunt; seque in iis, quae animae salutem spectant,
uterque penitus ei concrediderunt. Quo sacto, tota natio est corn-
mota. Etenim nemo non videbat, totius regni salutem in Grassii
fide propemodum sitam esse. Itaque, qui in nostram Societatem
aequo animo exstabant, in spem erigi, ac laetitia gestire; qui
vero obliquis oculis eam adspiciebant‚ magno metu turbari, ac
trepidare, ne sodales nostri sensim in consuetudinem regni ve-
nirent, rerum potirentur, ac de se aliquando actum foret. Porro
Grassius in tam arduo munere ita se gessit, ut in iis quae sacri
ministerii fines excederent, medium iter teneret, ne sorte in al-
terutrum flectens, in alicuius offensionem incideret. Itaque nemo
fuit, quin initam ab eo agendi rationem magnopere probaret,
optime de eo sentiret, atque amicissime loqueretur (5).

Neque minoribus honoris significationibus sui eum domi,
quam foris alieni prosequebantur. Anno MDCCCXXIX, novis co—
mitiis generalibus indictis, Romam secundum est missus delibe-
ratum, quinam in locum praepositi generalis demortui sufficiendus

