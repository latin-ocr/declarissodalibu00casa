-50-

emisit, quibus non mediocrem sibi famam effecit. Exeunte anno
MDCCCLV, in Italiam revocatus, in vicinia Massae—Ducis‚ in domo
nostrae Societatis, cui Querquetulana nomen erat, nostris iunio-
ribus rhetor obtigit3 quibus ad sinceros politioris litteraturae
fontes deducendis, egregiam operam impendit. Itaque iis omnibus
rhetorem praestantissimum se comprobavit. Erat enim longo stu-
dio atque usu latine, graece, gallice, atque italice ut qui ma-
xime excustus, ac praecipue Dantis Aligherii poematis divini
multo studiosissimus, in primisque peritus. Easdem litteras post-
modum in Collegio Massae-Ducis est professus, ibique quattuor
sollemnibus religiosae professionis votis Deo se mancipavit.
Hinc digressus, Neapolim in Nostrorum collegium se contulit,
et adolescentes alumnos, suasor et magister pietatis tanta sua-
vitate ac vigilantia ad omnem religionis ac morum honestatem
effinxit, ut laborum suorum fructus minime poenitendos per—
ceperit.

At Santinii in rempublicam religiosam et litterariam merita
potiora in posterum exstitere. Etenim, ut opera onmia Sanctae
Teresiae‚ Virginis Carmelitidis hispanae, italice verteret,
anno MDCCCLX, Pictavium in Galliam primum est profectus, quo
nova studia cum P. Marcello Bouix, qui eadem opera gallice red-
diderat, plenius conferret. Dein in Hispaniam ipsam, exemplaria
autographa consultum ivit. Ibi onmia interpretationis subsidia sibi
paravit: at versionem, optimis coeptam auspiciis, ad exitum per-
ducere non potuit. Enimvero, quum operum pleraque eiusdem
Virginis, quae maiora appellantur, italica fecisset, atque in eo
esset, ut in Italiam reverteretur, ubi cetera absolveret, eaque
omnia in vulgus emitteret, diutina laboris contentione, et in-
solenti regionis aestu, defectus viribus, naturae legibus cessit
Matriti, tempestate praepropera, annum agens videlicet XLIII (Ι).

Vir ingenio praeclaro, doctrina singulari, et subacta virtute,
id unum perpetuo adlaboravit, ut Dei gloria et vulgi salus an-
tiquiorem apud se locum haberent, easque omni ope provehere
studuit. Quibus virtutibus effecit, ut et suum ipse nomen longius
in posteros produceret. Eius religionis studium, gesta scriptaque
omnia, et versionem praesertim operum Sanctae Teresiae, Ca-
millus Mella, qui hanc ipsam supplevit, aliique viri, tum pie-

