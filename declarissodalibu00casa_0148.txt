-112—

quam valetudinis vocamus, sibi uni vindicabat, et infirmorum
curam suscipiebat. Quum olim iter faciens rescivisset, P. Iose-
phum Caruanam in gravem morbum incidisse, extemplo via di-
vertit, ducenta passuum millia magnis itineribus confecit, ei
affuit praesens, et infirmarii instar praesto fuit, ut etiam noctu
secus eius pedes humi stratus cubuerit, neque antea ab eo di-
scesserit, quam, post integrum mensem, eius valetudinem in tuto
positam cognoverit. Hoc idem ceteris suis, qui peregre graviter in-
firmarentur, praestare consueverat. Sodales aliquid peccantes sua-
-viter admodum de officio admonebat, interdum verbo, at saepius
scripto; quippe eorum vultum, pudore suffusum, aspicere
non poterat, quin et ipse erubesceret, indoleretque. Ita enim a
natura comparatus erat, ut gauderet cum gaudentibus, et fleret
cum flentibus. Munia abiectiora prae ceteris diligebat. Quum in
domum quandam nostrorum sodalium venisset, ut eam pro po-
testate praesens inviseret, neque hoc munere rite fungi posset,
quod omnes, tum nostri, tum indigenae, tritico exterendo iam
essent parati, eos est percon tatus, num labori explendo
quisquam deesset. Quum audivisset coquum desiderari, « En,
inquit, hominem. Equidem coqui partes explebo ›>. Itaque,
cunctis obstupentibus, et frustra reluctantibus, per triduum pran-
dium accuravit. Hoc demum de Giorda a quibusdam praedicatum
accepi, quod eius animi demissionem magnopere commendat.
Nimirum Deo vovit, se domus moderatori, in qua degeret,
in omnibus obtemperaturum, quae suam auctoritatem minime
spectarent, sed privatum hominem respicerent. Porro Iosepho
Caruanae, qui, hac re cognita, eum Sanctae Teresiae Matris le-
giferae exemplum imitari affirmavisset, subrisit, nec quidquam
respondit (5).

ln tam longinquis regionibus, et ab omnium disciplinarum
cultu abhorrentibus, Giorda non minore doctrinae, quam sancti-
tatis fama claruit. Crebras disputationes de religione catholica,
praesertim de Romani Pontificis auctoritate ac iuribus, cum iis
haereticis habuit, qui Christi ovilis pastores se nuncupant quidem,
re autem vera lupi, ovium pellibus induti, appellandi forent.
Hos, pro ea qua pollebat divinorum Librorum scientia, plane
confecit. Qui subinde. ob religionis inscientiam, morum pravi-

