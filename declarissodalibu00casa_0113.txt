—53—

sumptibus curandis plurimum valebat, ut pauci admodum ei
essent comparandi. Quippe, non modo vir frugi et parsimoniae
studiosissimus erat, sed etiam, ob magnam cognationem, cete-
rasque mentis atque animi dotes, necessitudinem et gratiam plu-
rimam cum viris principibus inierat. Qui liberalissimi quum essent,
ac religiosi in exemplum, crebro ei, eiusque sodalibus adiu-
mento veniebant (2).

Annos amplius novem provinciae taurinensis praefectura e—
gregie obita, provinciae romanae pari auctoritate moderandae
est addictus Quo munere, etsi iniquissima tempora interce-
debant, tamen non minore felicitate est functus. Eius sub ductu,
Collegium Tusculanum, pietate et munificentia Marci Antonii
Burghesii, principis romani, qui amplissimas aedes nostris soda-
libus incolendas permiserat, excitatum est. Praeterea vastissimae
imperii Brasiliensis regiones. sacris expeditionibus ad omnimodam
religionem alendae. in custodiam provinciae romanae sunt trans-
latae. Ad eius laudes etiam accedit, quod quibuscumque even-
tibus civilibus, qui ea potissimum tempestate essent extimescendi,
nunquam imparatus exstitit. Animum enim attendebat ad ca-
vendum, ne provinciae opes in perduellium manus, uti olim,
ita modo integrae devenirent; atque ita se gerebat, ut in an-
cipiti casu receptum aliquem ad salutem haberet, ne sodales,
eius ope destituti, sibi separatim consilium capere cogerentur.
Septem post annis, magistratu decessit, magno quidem animi
sui gaudio, ut illud etiam vultu praeferret ac verbis exprimeret3
at non minore sodalium omnium dolore, qui, nuncio audito, a
lacrimis temperare vix potuerunt.

Post haec Ponza in Brasiliam ipsam, Visoris titulo et pote-
state insignitus‚ a Patre Praeposito Generali est missus, ut novam
et pergrandem illam 7722'552'0726’772 sacram inviseret, ac de ea, con-
verso itinere, ad eundem referret. Hoc officio prospere obito, in
Italiam est regressus, et Collegii-Convictus Tusculani rector est
iussus. Quo facto nil carius Burghesio principi accidere potuit.
Quippe Ponza ab eo maximi fiebat, eique iucundissimus exstabat.
Quo in collegio, illo moderatore, pietas, boni mores. ac litterae
plurimum floruere. Nam animorum omnium habenas ita tenebat,
ut unusquisque ad nutum imperata faceret. nec illi unquam

