VIII.

ALOISIVS BADO

ENUAE, nobili in urbe, vita frui coepit anno reparatae sa-

lutis MDCCCXIII. Elegantis ingenii adolescens, bene moratus,
et pietati apprime deditus, divina humanis anteferens, Societati
Iesu se applicuit Cherii in Taurinis, paucis post mensibus quam
Provincia Taurinensis S. I. a Provincia Romana seiuncta erat.
Pietatis tirocinio nondum plane confecto, Isa'l'ae Carminatii‚ rhe—
toris praeclarissimi, ludum ingressus, quamquam breve admodum
tempus eius sub auspiciis litteras recoluit, maximos tamen pro-
gressus effecit. Erat enim in eo, tum latini et italici, tum graeci
sermonis exquisitus ab ipsa adolescentia sapor, una cum pri-
scorum auctorum notitia copiosissima3 atque adeo doctrina ae-
tatem antevertit.

Sassari in insula Sardinia litteras honestiores docuit; easque
postea Cherii iunioribus suae provinciae ita tradidit, ut optimi
praeceptoris munus cumulatissime absolverit. Nam hac in urbe,
sexennium rhetoricam professus, complures ad humanitatem in-
formavit, qui postmodum magnopere in litteris innotuerunt. Hos
inter, honoris ergo, compellare libet Ioannem Iosephum Francum,
et Camillum Arborium Mellam. Genuae Theologiae quadrien-
nium operatus‚ et sacerdotio auctus, Romam est profectus,
ibique alterum, pro nostris moribus, pietatis tirocinium exegit.
Subinde in collegio Albertino Genuensi scholis moderandis prae-

