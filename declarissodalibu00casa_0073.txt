VI.

NATALIS SANTINI

IN lucem editus est Novariae in suburbio, cui a Sancto Martino
nomen, anno christianae salutis MDCCCXIX, atque inter So-
cietatis nostrae alumnos exceptus Cherii, annos natus unum et
viginti. Quod in patrio collegio Gallarinio‚ cui sodales nostri
praeerant, curriculum litterarum, plurima ingenii et sollertiae
commendatione, metitus erat, idcirco, illud ipsum, uti apud nos
moris est, non est remensus; sed, tirocinio pietatis nondum expleto,
quod nempe aetate iam provectior erat, et pius in exemplum,
confestim in collegium Iriense missus est, grammaticam puerulos
docturus. Hinc post annum Taurinum venit, et philosophiam
biennio recoluit. Subinde Iriam regressus, litteras, quae ab
humanitate nomen inveniunt, pari annorum spatio, egregie tra-
didit. Dein Nicaeae et Genuae rhetoricam est professus; et utro-
bique exspectationi, quam excitaverat, cumulate satisfecit. Post
haec, ob turbas hominum factiosorum, quae anno MDCCCXLVHI
in nostram Societatem sunt commotae, sacerdotio propere ini-
tiatus, in Sabinos se recepit, ibique sacrorum alumnos rhetoricam
edocuit. Sub exitum anni insequenti& sacram theologiam,
Romae in·Athenaeo Gregoriano est auspicatus, eandemque Lavallii
apud Gallos explevit. Laetii demum tertium pietatis annum exegit.

Haec huius praeclari viri auspicia fuere; quo etiam tempore,
complura opuscula, vel pietati. vel litteris fovendis, in lucem

Ι

