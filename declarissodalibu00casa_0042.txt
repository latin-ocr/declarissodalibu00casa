-Ῑὸ-

Quum itaque Grassius in tam longinquam regionem deve-
nisset, Ρ. Franciscus Kareu, nostrae Societatis Vicarius Gene-
ralis, eo viso, confestim ad Pignatellium litteras dedit, quibus
de adolescente sibi misso admodum est gratulatus, quod scilicet
ipso oris habitu, vultusque modestia, magistri virtutes referret,
qui eum Colurni ad omnem pietatem instituisset. Grassius studiis
confectis, a P. Gabriele Gruber, novo Vicario Generali, Petro-
polim est accersitus, atque Astrakanum ad Caspium mare, dein,
mutato consilio, Pechinum‚ in urbem Sinarum principem, contendere
est iussus, ut nostris sodalibus, qui illic versabantur, in sacris
expeditionibus adiumento veniret. Hac de causa, in Suetiam,
Angliam, ac demum Olyssiponem in Lusitaniam, una cum
P. Norberto Korsack‚ devenit, ut exinde in Sinas traiiceret.
Nullam ibi in Asiam navigandi opportunitatem nactus, in An-
gliam, dein in Hiberniam est regressus; iamque in eo erat, ut Pe-
tropolim reverteretur, et Pechinum itinere pedestri se conferret.
At enim eius moderatores, re cognita, eum in Americam, quae
ad Aquilonem vergit, properare, atque ad rempublicam civitatum
foederatarum navem appellere iusserunt, ut ibi ceteris Societatis
nostrae alumnis, in animarum salute procuranda, subsidio esset,
Quibus in itineribus sexennium contrivit (Ι).

Quum, anno MDCCCX, eo venisset, Ioanni Baptistae Carroll
Baltimorensium Episcopo, Societatis Iesu alumno, et ceteris o-
mnibus mirifice se probavit. Qui Episcopus eum ad consilium sae-
pissime adhibuit; sibique, iam morti proximo, ad extremum
usque adesse voluit. Grassius praeterea rector maximi Athenaei
Georgiopolitani renunciatus, studiis provehendis plurimum insu-
davit. Piis ministeriis obeundis, praesertim haereticis ad fidem
catholicam revocandis, navam operam posuit, omniumque animos
sibi penitus adiunxit. Ibidem, bienno elapso, ad solemnem quattuor
votorum professionem est evectus, ac praeterea omnium nostro-
rum sodalium, qui in amplissima illa regione degebant, mode-
rator dictus est.

Septem annos in America est commoratus, maxima, tum
suorum, tum aliorum consensione. Inter eius animi dotes, pru-
dentia et in rebus agendis dexteritas, in primis eminebant. In-
genia ac mores hominum plane cognita habebat; et quae sequi,

