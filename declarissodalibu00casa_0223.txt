XXI.

THOMAS GALLO

NATALEM est sortitus in pago provinciae alexandrinae, cui
nomen Bandita di Cassinelle (Ι). Quum vicesimum alterum
aetatis armum attigisset, humanis ac divinis disciplinis egregie
admodum imbutus et sacerdotio auctus, Cherium urbem se
contulit, et in nostra Societate prima stipendia merere coepit.
Tirocinio posito, Taurinum est missus in Collegium Sanctorum
Martyrum, non tam ut philosophiam recoleret, quam ut nostram
philosophiae tradendae rationem arriperet. Quum itaque ad hanc
etiam se plane comparavisset, biennio exacto, Genuam contendit,
eandem ipsam disciplinam alumnis Collegii Albertini explana-
turus. Quo magisterio, quantum iam tum valeret, atque in poste·
rum portenderet, nulli non patuit.

Anno proxime insequenti, qui annus fuit MDCCCXLVHI a
Christo nato, Genua una cum suis sodalibus, a perduellibus
eiectus, non modo Societati Iesu, quam uti matrem colebat, fidem
non fefellit, sed christianae religionis propagandae studio im-
pulsus, moderatorum venia, pelago se commisit, atquc africum
mare et indicum praetervectus, ad oram Madurensem navem
appulit. Ibi, in urbe Negapatano, compluribus muneribus hono-
rifice est perfunctus, et qua doctrina, pietate, ac prudentia prae-
ditus esset, mature patefecit. Nam theologiam morum, dein
philosophiam diutissime docuit, ct nostrorum sodalium, qui al·

