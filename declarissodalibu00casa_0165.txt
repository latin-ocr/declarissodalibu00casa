—125—

tatis institutis ac legibus. huiusque haud degenerem filium se
praebens, eius sacta, iura ac nomen plane vindicavit. Nec tamen
interea litteras politiores, quas perpetuo in oculis tulit, missas fa-
cere est visus. Nam drama italicum de Vocatione religiosa Sancti
Aloisii Gonzagae, studiosae iuventutis praestitis tutelaris‚ soluta,
eademque eleganti oratione elaboravit. et typis excudendum com-
misit. Epistolas praeterea Pauli Segnerii Senioris, et Danielis
Bartolii in lucem prodidit. Ut vero linguam latinam paene inter-
mortuam excitaret,et adolescentibus optima ad imitandum exempla-
ria proponeret, nonnulla Iuvencii, Cordarae, Parthenii, et Poggii
opuscula venustissima publici iuris fecit <,2)- Quibus in operibus,
non elegantis modo, sed etiam diligentis scriptoris laudem cepit;
quod videlicet nihil unquam in medium protulerit, quin idoneis
documentis comprobaverit. Itaque, qui tabulario nostrae Socie-
tatis post Boerum sunt praepositi, eadem illum laude, qua ipse
Danielem Bartolium affecerat, sunt prosecuti, quod nempe uterque
eiusdem tabularii testimonio perpetuo inniteretur. Anno MDCCCLXX
Concilio Vaticano universali interfuit, uti theologus P. Ioannis
Baptistae Miege e Societate Iesu, Episcopi Messeniensis et Vi-
carii Apostolici ad Montes Saxosos.

Ex his satis superque licet cognosci quantum in nostrae So-
cietatis historia, et in republica litteraria ac religiosa illustranda
insudaverit. Nihil non egit unquam, omnibusque, qua potuit Ope,
subsidio fuit. Quapropter maximam apud omnigenos hominum
coetus opinionem doctrinae ac virtutis cepit, omniumque sibi be-
nevolentiam demeruit. Igitur, ob tot tantaque merita, et quod
insuper Instituti nostri peritissimus aeque ac servantissimus esset,
P. Petrus Beckx, Ordinis nostri Praepositus Generalis, vicem
reddens, eum sibi adsciscere decrevit. Itaque Boerus ab eo Ad-
sistens Italiae est creatus. Hoc munere, quod supremum attingit,
ad decem annos sollertissime est perfunctus, ac, non multo post
tempore. diem obiit Romae. aetatis anno septuagesimo non-
dum exacto (3).

aeaeaeaeaeaeaeaeaeaeaeaeae

