-140-

in eo erant, ut conata perficerent. Tum vero Pellicus. non inops
consilii, nil sibi reliquum fecit, ut suorum honori et incolumi-
tati consuleret. Ad singulos Episcopos in quorum dioecesibus
sodales provinciae taurinensis versarentur, litteras dedit, eos enixe
rogans, ut quidquid de Nostris sentirent, ad se perscriberent:
eorumque sententias perhonorificas collegit. quo publici iuris
fierent. Praeterea regi et praecipuis regni subalpini administris
suam suorumque innocentiam est obtestatus: Societati nostrae
nil magis cordi perpetuo fuisse et esse, quam legibus obtempe-
rare et civium bono inservire: quapropter eorum fidem ac tutelam,
in quam nostri se recepissent, iure invocari (5‘).

Nihilo tamen minus quum parum proficeret. sensit sibi ma-
ture facto opus esse, ut suos ab impendenti calamitate sospi-
taret3 iamque operam dare coeperat, ut aegrotos, ceterosque, qui
sibi prospicere minus possent, in tuto statueret. At ancipiti pre-
mebatur periculo. Etenim rex, re cognita, suam in nos egregiam
voluntatem testatus, bono eum esse animo iussit: se rege, nihil
nobis adversi pertimescendum. Itaque Pellicus, ne regis promissis
fidem abrogare videretur, summae rei consulere non potuit. Hinc
imparatus, at non inopinans. magnis a popello, tota regis ditione,
in nostros ex composito excitatis tumultibus, atque impetu facto,
publicae auctoritatis praesidio destitutus, et ipsius regis iussu, qui
Societatem nostram tueri se postea impotentem est professus, ex
omnibus collegiis ac domibus, una cum suis, rerum omnium egenis,
anima tantummodo sibi relicta, e vestigio excedere est coactus (6).

Haec calamitas Pellici animum non fregit. sed erexit. Quippe,
quod est sapientis, ut in rebus prosperis timere, ita in ad-
versis sperare consueverat. Igitur, Dei benigno numine fretus
et subitariis amicorum usus auxiliis, acceptum incommodum
sarcire adeo studuit, ut quibus sodalibus, aut per aetatem,
aut per valetudinem, sibi prospiciendi consilium, vel potestas de—
esset, iis brevi post tempore subsidio venerit: et quo singuli
diversarentur, ubi in tuto vitam agerent, aut studia persolverent,
ab eo optime cautum ac provisum sit. Iuniores ad triginta
amplius numero, qui iam idonei censebantur, quo eorum
religio, atque vita ipsa in leviore discrimine versarentur.
ad sacerdotii ordinem quam celerrime studuit promoveri. Ex

