-192-

lescens, ne viro gravissimo verba dedisse videretur, ad Praepo-
situm Provincialem est ingressus, atque ab eo postulavit, ut in
nostram Societatem adscriberetur. Hic, re audita, nullum suspi-
cioni locum praebens: « Ad tuos, inquit, parentes te conferto,
eorumque bona cum venia ad me revertito, ut, tum animi, tum
ingenii tui„ ex more, periculum sumam, antequam inter nostros
tirones coopteris »3 diemque condixit.

Tum vero Bayma, hinc digressus multa secum diu lon-
gumque revolvit, qua tandem ope ab ancipiti casu sese expediret.
Postremo, divina procul dubio impulsus gratia, fidem ex animo
praestare statuit, quam praeter voluntatem pollicitus erat. Quam
ob rems a parentibus pietate spectatissimis facultate impetrata,
die stata, in collegium est regressus, atque ad Praepositum
provincialem intromissus est. Inibi, magno animi stupore, Se-
cundum Francum est nactus, consobrinum et condiscipulum
suum, singulari virtute adolescentem, qui eodem consilio ac ipse
illuc venerat. Itaque alter alterius cognito proposito, validiore
animo ad pericula subeunda se compararunt. Quum primis qnae-
sitis probe admodum respondissent, et quantum in litteris, ac
praesertim in carminibus latinis nullo librorum adiumento con-
dendis, valerent, egregie admodum Praeposito Provinciali in
supremo specimine probavissent, eo ipso die, ab eodem Cherium
sunt missi, ut ambo tirocinium religionis in nostra Societate au-
spicarentur. Haec quidem onmia mihimet, nondum eandem So-
cietatem ingresso, ipse Bayma, viginti quinque post annis, enar-
ravit; ac postremo « Infinitas, inquit, Deo Optimo Maximo
gratias hac de causa ago; quandoquidem postmodum civiles
tempestates vel asperrimae intercesserunt, a quibus fortasse in-
columis neutiquam evasissem, nisi me iam in religionis portum
recepissem ›>.

In tirocinio pietatis Bayma cunctis se probavit, ut in exem-
plum eluxerit. Biennio confecto, rhetoricam, Isa'ia Carminatio
doctore, annum unum recoluit, atque inter aequales, magni in-
genii adolescentes, facile princeps habitus est. Quum itaque sine
cortice nare posset, Iriam est missus3 qua in urbe litteras,
quibus ab humanitate fit nomen, biennium docuit. Postmodum
philosophos in collegio taurinensi SS. Martyrum audivit3 et

