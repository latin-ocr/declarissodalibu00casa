-75-

reptam et lapidibus eum impetentem, quum humanissime esset
allocutus, nec tamen quidquam profecisset; ad ultimum: «Nos
quidem, inquit, nil nisi salutem vestram in votis habuimus, eique
omni ope perpetuo studuimus. Attamen, quandoquidem nulla alia
ratione res ad otium deduci potest, hinc e vestigio abibimus ›>.

Interim Torniellius in insulam Melitam appulit, ibique et in
proxima Gaulo, dein Neapoli, Caietae, Beneventi, ac demum in
Samnio et Latio, eadem, quae alibi, pietatis portenta patravit.
In oppido Cynthiano‚ concionem de clementia Deiparae habuit;
qua expleta, ad quadraginta arma letalia a civibus ei sunt re-
lata, quae inimicitiis persequendis, sua quisque occulta gerebant.
Romae etiam ad Sancti Andreae in monte Quirinali constitit, et
in maximo collegio romano nostris sodalibus magister pietatis
datus, ad omnem eos religionem, tum verbo, tum exemplo, in
dies magis magisque provexit.

Quum eius sanctitatis fama domi forisque quotidie augeretur,
Episcopi quamplures eum certatim in suas quisque dioeceses ex-
petebant. Riarius Sforza, Arcbiepiscopus Neapolitanorum, Pater
Cardinalis, vir genere, pietate, doctrina, et rebus gestis apprime
clarus, eum sibi a sacris confessionibus delegit, uti virum omni-
gena virtute praeditum, Deo carum, et mortalibus divinitus con-
donatum. Postremo Torniellius, quum annum septimum et septua-
gesimum complevisset, nihil unquam de pristina virtute remittens,
plenus optimae spei, Castri-Gandulfi vitam mortalem exuit, ut
immortalem indueret.

Vir fuit cum antiquis Evangelii praeconibus comparandus;
utpote qui, in sacris expeditionibus obeundis, utriusque Segnerii,
Pinamontii‚ et Baldinuccii, coelitis beati, vestigia presso gressu
secutus, horum omnimodas virtutes suas fecerit. Quod verbo do-
cebat, re praestabat. Orationi deditus quam qui maxime, complures
in ea horas extrahebat, atque illam ipsam interdum ad multam
noctem producebat. Inter orandum immotus perstabat, atque
extra se rapi videbatur. Enimvero, Cherii quum esset, atque in
cella orationi matutinae, ut nostri sunt mores, vacaret, a quodam
Fratre, rei domesticae addicto, a solo elevatus, manibus iunctis,
genibus flexis, alienatus sensibus, luce coruscus, vultu ad laevam
converso, atque ore renidenti, est visus. In re divina peragenda,

