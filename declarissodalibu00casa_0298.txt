—236—

necessarios deesset, neve sibi maiora onera imponerent, quam
cuiusque vires essent ferendo. In eo totus fuit, ut tirones iamtum
solidissima religiosae professionis fundamenta iacerent, Deum in
rebus omnibus spectarent, inter se, perinde ac eiusdem matris
filii, diligerent, et moderatoribus dicto audientes forent quam
maxime. Tum vocis magisterio, tum suimetipsius exemplo, ad
omnigenas virtutes eos informabat: iisdemque acriores in dies
stimulos admovebat ad effrenos animi motus coercendos, ne sa-
cile rebellarent, et statos fines transilirent: aiebatque, a primis
religiosae vitae experimentis, veluti ab incunabulis, vires esse
hauriendas, et spiritus sumendos ad grandia pro Dei laude, et
animarum bono in posterum patranda, ne maiorum nostrorum,
ac praesertim Sancti Ignatii, Societatis nostrae Patris Legiseri,
degeneres simus. Itaque illis fortunatissimis esse licuit, quibus
tanto frui pietatis magistro est concessum. ἢ

Neque tamen Francus cetera eiusdem domus commoda ne-
glexit. Aedibus contignationem in antico superaddidit: frontem
detersit, exornavitque. Rus quoque priscae Societatis Iesu, quod
in suburbano est situm et Aloisilla vocatur, aere redimendum
curavit, ut iunioribus, qui litteris dant operam, pristinum statis
rusticando feriis solatium praeberet. Ad hoc divini cultus splen-
dorem auxit. Nam sacellum domus antonianae, ante abolitum soda-
litium vix extrui coeptum absolvit, et a summo fornice ad
basim opere albario, pictorio, omnibusque parergis mirifice
decoravit. Praeterea, eo rectore, in templo cognomine ara princeps
e fulvo marmore constituta est. Quum vero paucis post annis
quidam templum idem a parte aversa longius producere sta-
tuisset, Francus ab hoc eum consilio depulit, ne quae species
sacrae aedi a Iuvara. artifice nobilissimo, indita fuisset, turpiter
deformaretur.

Post haec Taurinum est regressus, popularibus suis laetitia
gestientibus. Licet enim, qua tempestate Cherii est commoratus,
Taurinum septimo quoque die se conferret, ut quampluribus, qui
eius ab hac urbe abitum aegerrime tulerant, aures in sacro poe-
nitentiae Sacramento praeberet, eiusdem tamen reditus a cunctis
civibus taurinensibus efflagitabatur. Paulo post, omnia scripta, quae
ediderat, recognovits meliorem in ordinem redegit, auxit, per-

