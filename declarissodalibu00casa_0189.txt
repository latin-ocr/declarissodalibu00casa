,ηὸ-

Neque minus animi demissione eluxit, qua nimirum, ut quis-
que eo intime utebatur. ita illum quam maxime suspiciebat.
Quum Assistentz's Italiae munus explevisset, confestim ad pedes
Henrici Vasci. domus prafessorzcm romanae administri, se ab-
iecit. et «Iam tui, inquit, sum iuris: quidquid praecipies, li-
benter praestabo ›>. Itaque cunctis, praesertim vero Ioanni
Roothaan, supremo moderatori, carissimus exstitit, et singularem
apud omnigenos hominum coetus virtutis laudem promeruit.

De se, deque Silvio nunquam nisi rogatus verba fecit. De quo
si quando sermonem habebat, non de fratris doctrina, aut de com-
pede durissima, qua idem Silvius in Spilbergii carceribus, diutino
annorum lapsu, revinctus fuerat, sed de ipsius in Deum pietate lo-
quebatur. Cuius etiam fratris duo monimenta apud se religiose tue-
batur: compendium videlicet precum romanarum, quod Breviarium
nuncupamus, et sigillum ex elephanto, hanc sententiam prae se ferens
Sursum corda. His enim Silvius, ingravescentibus annis, uti con-
sueverat. Haec, Pellico vita functo, in urbem Salucias apud nostros
sodales translata sunt, et Saluciensibus gratissima exstiterunt.

Qua de re hoc etiam praedicatum accepi, quod Pellici reli-
gionem ac modestiam magnopere commendat. Hic quum aetate
iam devexa Cherii degeret, et cives Salucienses incredibili eius
videndi desiderio flagrarent, a nostris moderatoribus eorum in
urbem est missus, ut piis Virginibus a Sancta Ursula nuncupatis
sacras per triduum conciones traderet. Ut illuc devenit, a civibus
primoribus, ad ipsum urbis ingressum, perquam honorifice exceptus
est. Quum autem in sorum simul omnes processissent, atque
eorum unus Silvium marmoreo ibi simulacro expressum Pellico
commonstrasset, hic oculos attollens, et caput detegens: « Satius
est, inquit„ aeternam eius animae requietem a Deo precari».
Hisque dictis, davidicum psalmum, quem piis fidelium ma-
nibus indulget religio, submisso ore fundere coepit. Alia multa
religionis et pietatis documenta hac in urbe reliquit, ita ut
cives, iarn non modo eum suspicerent, quod Silvii frater exstaret,
verum etiam quod 'vir esset singulari omnino virtute praeditus,
neque hominum laudes, sed Dei gloriam atque animarum salutem
unice spectaret. Itaque ambo digni sunt habendi, qui omnium
bonorum animis perpetuo insideant.

IO

