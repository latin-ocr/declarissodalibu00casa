-45-

Ambrosii praefecturam obiit, et ab Archiepiscopo Genuensi
censor librorum, et iudex extra Synodum est iussus. Anno
MDCCCXLVIII, omnium teterrimo, ab universa Sardiniae regis
ditione, una cum suis sodalibus eiectus, quum nullum alium
locum tutum haberet, quo sugeret ad salutem, Utinum se recepit
ad suos. Quamquam ibi honestum otium usurpare poterat, in
sacro ephebeo magister pietatis exstitit, atque in ea studia totus
incubuit, in quibus plurimum se amabat. Itaque quae litterae
eius iuventutem aluerant, etiam senectutem oblectarunt. Hoc
tempore, ut facili coniectura assequimur, opus conscripsit, cui
nomen indidit: -- Bibliotheca Scm'plormn Utz'nensz'um —-. Quam-
obrem calamitas, quae maximum aliis detrimentum intulerat,
summam illi ex sententia peperit utilitatem.

Sub exitum anni MDCCCLIV, Romam accersitus est; et in
Convictu Nobilium magister pietatis exstitit. Locupletissimae
Athenaei Gregoriani bibliothecae praefecto socius etiam est datus,
et censor librorum, qui a Nostris essent evulgandi, est renun-
ciatus. Per id tempus, magnum opus contexuit, cui est titulus:
— Bibliotheca Scriptorum Societatis Iesu —-. Id Carolo Som-
mervogelio uberrimam segetem postea suppeditavit. Nam Beorchia
in eo redigendo totam Collegii Romani bibliothecam, amplis-
simam atque antiquissimam, est depopulatus. Anno demum
MDCCCLIX, morbo tactus, Urbemveterem venit, ibique, non vero
Viterbii, ut Sommervogelius scribit, diem suum obiit.

Idem Sommervogelius eum adpellare non dubitat, bibliogra-
phum numeris omnibus absolutum, atque ad id munus a natura
plane comparatum (Ι). Melandrius vero virum multiplici eru-
ditione et doctrina clarum, et singulari in nostrum Ordinem
amore insignem. Iuventutis instituendae apprime peritus, tanti
est habitus, ut ii adolescentes optime audirent, qui ab eo pro-
barentur. Urbanus, comis, benignuS, hos magna benevolentia
complectebatur; eorumque ingenium, atque indolem animi primo
intuitu perspiciebat, ut raro admodum opinio eum falleret. In-
geniosiorum voluntates in primis sibi captabat, iisque libentius
indulgere solebat, quo eos videlicet ad pietatem sectandam, et
studia adamanda facilius alliceret. Ita est factum, ut horum com-
plures in litteris quam maxime proficerent, et pio instinctu per-

