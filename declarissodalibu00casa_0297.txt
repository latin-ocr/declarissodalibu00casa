ratus, tanti hominis virtutem iamtum aemulari, et Deo impera-
tori suo parem operam praestare statuisset.

Anno MDCCCLXVI, Victorius Emmanuel II, Italiae rex, tam-
etsi ab Austriae imperatore, terra marique maximis praeliis com-
missis, pulsus ac fugatus erat, totam provinciam venetam in suam
potestatem redegerat, Francus ab urbe Venetiis digressus, quo
concionandi causa se contulerat, Romam venit, et in aede ma-
xima Iesu nomini sacra, oratoris annui officium biennium obiit.
Hinc ad Subalpinos contendit, et sub exitum anni MDCCCLXIX,
sodalium, qui Augustae Taurinorum morabantur, moderator
est iussus ; eoque munere quattuordecim annos felicissime
functus est. Quippe cunctos, non tam auctoritate, quam exemplo
antecedebat. Singulis diebus dominicis in aede Sanctorum Mar-
tyrum pooulum divini verbi pabulo alebat3 pio coetui matronarum,
cui ab humilitate fit nomen, et sodalitati Bonae Mortis praeerat;
complures continentes horas quotidie ad culpas pro sacro Poeni-
tentiae tribunali abluendas incumbebat3 pias commentationes
Sancti Parentis Ignatii clero vel religiosis familiis enucleabat;
aliisque temporibus statutis ad ceteras Italiae regiones iter ha-
bebat, quo, ut supra monuimus, omnigeno concionum genere
christianam plebem, et religionis administros ad pietatem foveret„
atque ad maiora in dies sectanda excitaret. Singulis etiam annis,
novum aliquod opusculum in vulgus proferendum curabat, ut„
etiam scripto Christifideles ad religionem informaret. Quamplures,
tum viri, tum mulieres amplissimi generis, et eximiae religionis et
doctrinae, ad eum frequentissimi accedebant, seque ei totos in via
virtutis terenda libentissimi tradebant: utpote qui, Franco duce,
maximos quosque progressus se habituros sperarent.

Anno MDCCCLXXXHI, rector domus antonianae Cheriensis,
atque una tironum nostrorum magister est renunciatus. Domus
regimen triennium, tironum vero biennium obtinuit: et in utroque
munere magna sedulitate ac pari felicitate usus est. Nam, eo
auspice, maxima ad religiosos mores et domesticam disciplinam
incrementa accessere; studia item litterarum magnopere florue-
runt. In hoc autem potissimum est dilaudatus, quod tirones, uti
parens natos, singulari benevolentia complecteretur, eorumque
praecipue aegrotorum, rationem haberet, ne quid iis ad vitae usus

