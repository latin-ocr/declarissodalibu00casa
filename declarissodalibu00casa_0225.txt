„175-

familias, apud Patres Cardinales dirimendas curaret. ct causam
nostrae Societatis praecipue tueretur. Qua legatione felicissime
confecta, quamvis provecta aetate, tertium ad Indos vela fecit,
et naufragio superstes, ad suos devenit. Moderator insuper totius
[llissiom‘s malabaricae est constitutus, et triennio circumacto. in
Bombaiensi regione longum admodum tempus sacram theolo-
giam explanavit. Ad ultimum in stlissionem mangalorensem, quae
sodalibus provinciae venetae recens commissa erat, ultro trans-
ductus, theologiam moralem sacrorum alumnis iterum enuclean-
dam suscepit.

Viribus in dies deficientibus, scientiarum magisterio posito,
in collegio mangalorensi uostris sodalibus magister pietatis est
datus. Neque hoc uno labore contentus erat. Quippe indigenas
consilio iuvabat, eorum conscientias regebat, expiabatque; me-
diastinorum curam sollicitam habebat, lites, quae forte in ma-
trimoniis contrahendis oboriebantur, Antistitis vice, dirimebat, pias
virgines Deo devotas ad religiosam perfectionem, et milites ta-
mulicos ad pietatem sectandam informabat. Quum gravem iu
morbum incidisset, Maduram est missus, ut valetudinem recu-
* peraret. Verum in itinere, apoplexi correptus, et religiosis sub-
sidiis a Ρ. Quintino Sani, sodale et itineris comite, munitus,
in oppidulo, cui nomen Erode, obscuro scilicet in loco. uti
iamdiu praenunciaverat, animam egit, et in aedicula catholica
inhumatus est, anno christiano MDCCCLXXXIX, aetatis undesep-
tuagesimo, a religiosa quattuor votorum professione tricesimo (2).

Vir fuit. non modo doctus, sed pius in exemplum, ita ut
doctrinae laudem pietate cumulaverit. Singulari in Deum et ho-
mines amore serebatur. Orationi impense admodum intendebat,
atque hinc vires haurire solebat. quibus tot labores, in Dei gloria
et animarum salute procuranda, ad annos quadraginta apud
Indos ultro est perpessus. Cunctis, uti suae erat opis, praesertim
pauperibus, praesto erat, ut neminem unum, nisi voti compotem,
vel animo tranquillum a se dimiserit. Quum in eo esset, ut
terris valediceret, tanta pietate Iesu cruci appenso, cuius effi-
giem in manu tenebat, se commendavit, ut administcr hacreticus.
qui forte aderat, lacrimas cohibere nequiverit, eique complura
pietatis officia praestare non dubitaverit.

