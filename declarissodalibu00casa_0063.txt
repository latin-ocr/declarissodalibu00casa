—39—

etiam in rebus gerendis singularem sapientiae commendationem
est consecutus. Qua de re relatum accepimus, unum ex eius
moderatoribus hanc de eo sententiam protulisse: « Hic adole-
scens iam is est, ut pauca a nobis perdiscere, plurima vero nos
docere queat». Romam, exeunte anno MDCCCLI, est accitus,
ibique tertium pii tirocinii annum exegit. Quo exacto, sollemnibus
religiosae professionis votis nuncupatis, alio privato se obstrinxit,
quo nimirum Deo est pollicitus, dummodo sui moderatores id
ratum vellent, se in remotissimas Sinarum regiones iturum, ut
ingentem eam populorum multitudinem Christo lucraretur. In-
terea nobilissimum ei in Athenaeo Gregoriano magisterium est
oblatum. Hoc tamen non suscepit, causam interserens, se huic
ferendo non esse. Itaque in Collegium Scriptorum, cui nomen
— La Cz'viltci Cattolzta —- est adscitus3 idque muneris libens
adiit, quod non oblatum, sed delatum sibi esset.

Continuo, quid scribendo efficere poterat, cunctis innotuit.
Nam de Virgine Deipara, labis primaevae immuni; de pro-
gressu philosophico, quem recens aetas sibi forte polliceri queat;
deque principiis, quibus recta hominum institutio inniti debet,
apte disseruit, ut nihil supra: aliaque multa dictavit, digna
omnino, quae a doctis oculis usurpentur. Tum vero omnium
collegarum ora in eum sunt conversa. Etenim rei theologicae,
philosophicae, mathematicae, physicae, historicae, ac litterariae
quam qui maxime peritus, et complurium sermonum sciens: ad
hoc piuS, comis, facilis, spretor sui, aliorum laudator, desidiae
osor, officii diligens, et rerum prudens, adeo se cunctis pro-

, bavit, ut in eam omnes sententiam descenderint, qua illum mo-

deratorem ephemeridum salutaverunt. In quo sane anceps haereo,
utrum electum, an electores magis laudem. Viri enim doctissimi,
quorum aliqui ad grandem aetatem devenerant, et amplissimis
praeterea in nostra Societate muneribus perfuncti erant, quos
inter Brescianius et Taparellius ab Azelio numerabantur, se
totos in unius iunioris fidem, qui quartum ac tricesimum aetatis
annum nondum expleverat, uno ore atque animo receperunt.
At, anno elapso, ex quo Calvettius id munus inierat, vel
quod minus commoda valetudine utebatur, vel quod difficiliora
Collegii sui exstabant exordia, nimia virium usus contentione,

