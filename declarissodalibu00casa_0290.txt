—228—

etiam domi commorantem crebro adibant, ut de religiosis, vel
civilibus controversiis ac praecipue de gravioribus animae ne-
gotiis, uti oraculum consulerent, et suae, suorumque saluti
sempiternae tutius prospicerent. Huc etiam accessit, quod
Francus tum temporis, quid insuper scribendo valeret, palam
omnibus fecit. Etenim opellas optimae frugis in vulgus edidit;
quas inter omne punctum serre visa est quae de sacratissimi Cordis
Iesu cultu sapienter admodum ac religiose disserit. Tum magis
est cognitum qualis, quantusque foret, doctissimus nimirum,
idemque religiosissimus; et ab universa republica, tum litteraria,
tum religiosa, pluris haberi ac domi forisque celebrari est
coeptus.

Biennio circumvoluto, in Latio atque in Etruria sacras mis-
siones vicatim est auspicatus. Quibus in laboribus, animarum
venator assiduus et maxime strenuus, hominum, quos iamdiu in
vitiorum coenum demersos ad bonam frugem reduxit, ingenti
praeda est potitus. His itaque de causis, vix ulla nostrorum domus
reperiebatur. quin eum sibi adsciscere, eius uti opera, et consue-
tudine srui, quam maxime averet. Cuius voti, domus Florentina,
quam Ρ. Aloisius Ricasoli regebat, compos exstitit. Quocirca
Francus, vertente anno MDCCCLVI, Florentiam contendit, sum-
ma sodalium, qui illic degebant, gratulatione et laetitia. Quo
cum venisset, continuo campum multo patentiorem est nactus cui
<livini verbi semina haud frustra committeret, et quem ceteris
praeterea pietatis ministeriis quam laetissime excoleret. In his
igitur muneribus totus esse coepit, ut ne punctum quidem tem-
poris sibi vacuo esse liceret, atque, uno posito labore, alium ad-
gredereturg neque prius ab opere desisteret, quam vires corporis
animi virtuti impares deficerent.

Diebus dominicis, in aede vastissima, Sancto Caietano dicata,⁴
confertissimam populi multitudinem alloquebatur. Multi, vel doc-
trina, vel pietate praeclari, eum certatim conveniebant auditum;
multi etiam. vel generis, rel magistratus amplitudine maxime
conspiciendi, quos inter aliqui exterarum nationum legati, et
Magni-Ducis Etruriae administri, rheda invecti, ad sacram aedem
accedebant, ut ante sores frequentem curruum splendidissimorum
ordinem videri liceret. sui cuiusque heri reditum opperientium.

