quam in urbem Sanguinetius se receperat, factiosorum turba,
brevi post tempore, nostros omnes, impetu sacto, illinc disce-
dere, et in exteras nationes fuga sibi salutern parare coegit.
Itaque nostri moderatores, ut adolescentis desiderio obsequerentur,
neve praeclarae de eo conceptae spes momento frustrarentur,
Tolosam eum in Galliam miserunt, ubi initum pietatis tirocinium
absolveret.

Anno MDcch, rebus in integrum restitutis, in Italiam re-
meare iussus, Romae in Athenaeo Gregoriano ad philosophiam
se contulit ea sedulitate et felicitate, ut omnium expectationem
superaverit. Nam ingenium sortitus acre, experrectum atque
ad omnigenam sapientiam perdiscendam aeque accommodatum,
philosophus et mathematicus peritissimus evasit. Subinde Bricti-
norii in sacro ephebeo logicam, metaphysicam, ethicam, physicam
et mathesim magna cum laude explanavit. Item Massae-Ducis
in nostro collegio, physicam et mathesim postea tradidit. Anno
MUCCCLVH, Romam regressus, ad sacram theologiam animum
appulit, doctoribus usus Carolo Passaglia et Raphaele Cercia;
quorum praecipue ductu theologus, idemque iuris consultus
optimae notae est effectus. Studiorum cursum emensus, alterum
pietatis tirocinium ad S. Andrean] in Carinthia exegit. Hinc
Vallibus Anicii in Gallia, et Monoeci in Liguria, per vices, scita
philosophorum nostris iuvenibus tradidit. In exponendo subtilis,
idemque perspicuus, in refellendo promptus et vehemens erat,
nihilque ei difficile solvendum proponebatur, quin praesentissimis
responsionibus penitus enodaret. In dicendo autem omnigenam
latini sermonis elegantiam usurpabat, qua Tullii venustatem prope
referebat. Quocirca auditores, ut quisque ingenio maxime pollebat,
ita plurimum eo delectabantur.

At sodalibus taurinensibus tanto praeceptore diu frui non licuit.
Nam anno MDCCCLXII Romam est accitus, ubi eius ingenium,
et multiplex tum scientiarum, tum artium cognitio pleniore in luce
versarentur. Erat enim rhetor, orator, philosophus, physicus, ma-
thematicus, theologus, utriusque iuris consultus, historicus, divino-
rum librorum interpres, et complurium linguarum peritus; quando-
quidem non solum linguam italicam et latinam, sed etiam graecam,
hebraicam, gallicam, germanicam et anglicam probe callebat. Itaque

