Sancto Officio, a conciliis provincialibus dignoscendis, a studiis,
vel ab Ecclesiae negotiis pertractandis. sibi nomen adsciscunt,
consultoris titulo est cooptatus, Nam magni omnino ab omnibus
eius sententia fiebat. Enimvero, cum olim Roma profectus, Ge·
nuam venisset, extemplo Romam magnis itineribus est regressus,
quo videlicet a Pontifice Maximo revocatus suerat, ut de abstru-
siore iuris canonici suborta quaestione sententiam diceret.

Neque solum his muneribus obeundis, sed operibus conscri-
bendis maximo Ecclesiae Catholicae, Societati Iesu, sibique ex-
stitit ornamento. Nam libris editis Romanae Sedis iura. et
eiusdem Societatis legitimas rationeS, contra recentiorum errores
acerrime propugnavit. Alia multa in lucem protulisset. ni adversa
perpetuo valetudine usus esset, qua semel et iterum in praesen-
tissimum vitae discrimen est adductus. Anno MDCCCXCII, gene-
ralibus Societatis Iesu comitiis interfuit, quae Loiolae in Hispania
habita sunt, ut quam iuris utriusque scientiam apprime tenebat,
eam. quum usus adesset, in communem utilitatem conferret. Ibi
in gravem morbum incidit, et Genuam, dein Romam cum rever-
tisset, inter mortales esse desiit, anno christiano MDCCCXCIII.

Vir fuit non modo ingenio singulari, sed pietate spectata. So-
cietatem Iesu plus oculis amavit, et si quid carius est oculis⁷
Eidem hac de causa, licet morbis gravissimis ab adolescentia
tentatus, continenter adhaesit. Suis sodalibus aliisque, ut suae
erat opis, nunquam defuit, et urbanitate non minus quam doc-
trina et ingenio, omne genus hominibus carus fuit (2).

 

