-180-

recessu ad religionem aluit. Aetate iam inclinata, Collegio Mo·
noecensi moderando praefuit, ac demum Genuae, in domo
Exercitiorum‚ praeses nostrorum sodalium est constitutus.

Anno MDCCCXLVIII, cunctis sodalibus nostris in diversa ab-
euntibus, quum Pozzonium apud suos se recepisset, non otio
indulsit, sed opus conscripsit de ratione studim-mm copiosa
quidem eruditione, at elocutione nimis conquisita, atque minus
perspicua. Senior, Genuae quum morabatur, opus aliud protulit
de Diluvio universali, quo ostendere studuit, ingentem illam
aquarum molem, quam montium cacumina supergressam sacrae
nos litterae docent, eas tantummodo mundi regiones prorsus
operuisse, quas tum homines incolerent. Id porro illa ipsa tem-
poris periodo contigisse, quam rerum physicarum cultores gla-
cialem appellant. Atque ita affirmare non dubitavit, quae de Di-
luvio in divinis libris enarrantur, iis neutiquam adversari, quae
doctores Geologi accidisse putent. Hoc vero praestitit tanta erudi-
tionis ubertate, et argumentorum pondere, ut quantum historiae
sacrae, et rerum naturalium scientia valeret, luculenter probaverit
et merito a viris doctis multa laude sit impertitus (Ι).

De eius animi virtutibus haec iuvat attingere. Vir magni
consilii, perspectae probitatis, iustitiaeque tenax, quod aequius
novit, id antiquius habuit. Religiosae disciplinae cultor assiduus
fuit, atque ad Dei gloriam et animarum salutem procurandam
sollertissime incubuit. Desidiae osor, et domitor cupiditatis,
nunquam quieti inserviit, vel solamina captavit. Animi patiens,
querelis abstinuit, praesertim in extremo morbo, cuius acerbi-
tatem constantia superavit. Nam totius paene corporis paralysi
correptus, ut vix manum, vel pedem attolleret, eam mira animi
tranquillitate diutissime est perpessus. Moderatoribus dicto ob-
sequens in exemplum, nihil, iis inconsultis, agebat; omnimoda
munia sibi tradita promptus adibat, et pro viribus explebat.
Pius, doctus, prudens; ad hoc urbanus, benignus, ac mansuetus,
animi etiam demissione enituit. Quamquam enim erat quattuor
votorum professus, et suae provinciae consultor annos plu-
rimos fuerat, ac praeterea eiusdem provinciae procurationem
in totius Ordinis conventu Faesulis gesserat, nunquam tamen se
extulit, nec quemquam despectui habuit.

