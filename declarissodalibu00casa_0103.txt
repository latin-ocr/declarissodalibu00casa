-75-

rerum potenti, qui omnia e nihilo eduxisset, gratias agerent.
Tum vero, eo nec opinante, innumerabilis virorum, mulierum, ac
puerorum multitudo, undique e terrae latebris exoriri coepit, ut
si tellus sua sponte homines pareret. Obstupuit visu Tor-
niellius, rei novitate perculsus; et illis ipsis propius acceden-
tibus, de divina bonitate et clementia orationem habuit vehe-
mentissimam. Qua, non sine magno eorum fructu, ad exitum
perducta, cuncti in terrae latibula, cuniculosque‚ in quibus fe—
rarum more abditi, quietem capere consuessent, ictu oculi denuo
se receperunt.

His rebus est effectum, ut Torniellius singularem virtutis
opinionem apud omnes sibi pareret, atque ore concordi Sardiniae
Apostolus vocaretur. Quam ob causam Carolus Albertus Sardiniae
rex, quum ab Antonio Brescianio, qui ea tempestate sodalibus
provinciae taurinensis praeerat, eius res gestas rescivisset: « Sa—
tius est, inquit, ad Sardiniam in officio continendam, duodecim
non dissimiles Torniellio homines illuc mittere, quam decem
probatorum militum legiones ».

Bis senis annis elapsis, quibus Torniellius in Sardinia ad
pietatem excolenda tot labores exantlaverat, paene defectus vi-
ribus, in continentes terras a suis moderatoribus est revocatus,
ut pristinam valetudinem recuperaret. Quo cum venisset, nihilo
tamen secius a labore non destitit. Molare in patria sua, Genuae,
Cheru, ac praesertim Iriae, in animarum salutem plurimum in-
sudavit. Novam hac in urbe, atque efficacissimam rationem ad
animorum motus ciendos. ab eo per id tempus usurpatam invenio.
Cum sermonem de supremo hominum iudicio ad populum ha-
beret, duodecim sacerdotes spectatissimos, sacris vestibus in—
dutos, suggestum conscendere iussit, eosque multitudini ostendens:
« Hi quidem, inquit, Apostolorum vices gerunt, qui iudicabunt
duodecim tribus Israel. Itaque vestri iudices exstabunt >).

Triennium in continenti commoratus, in Sardiniam, quam ca-
riorem oculis habebat, se restituit; ibique priora caritatis prodigia
instauravit. Hoc tamen non impedivit, quominus, anno MDCCCXLVIII,
hominum perditorum opera, a Sardinia ipsa, una curn suis soda-
libus, bonis omnibus ingemiscentibus ac frustra reluctantibus,
expelleretur. Qui factiosorum turbam effrenam, coeco furore ab—

