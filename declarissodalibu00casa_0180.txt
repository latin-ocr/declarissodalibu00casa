—133—

sacrae theologiae, iuri canonico et linguae hebraicae mentem
addidit: ac Doctoris laurea perhonorifice honestatus, et sacerdotio
auctus, inter minores regii sacrarii curiones est cooptatus. Per
idem fere tempus regii athenaei et Academiae militaris alumnos,
statis concionibus ad pietatem instituebat et aliquot nobiles adole-
scentes privatis lectionibus ad litteras informabat. ²

His tamen non contentus, quo arctius se Deo obstringeret,
anno aetatis suae tertio et tricesimo, mundo nuncium remisit, et
Cherium properavit, ut in nostra Societate tirocinium religionis
iniret. Hac re audita. nonnulli, qui nostram Societatem iniquis
oculis aspiciebant, et Pellicum, ob egregias animi dotes,
magno in honore habebant ac summa benevolentia proseque-
bantur, vehementissime sunt commoti, eiusque versam vicem
publice indoluerunt. Alii etiam exstitere, qui palam fateri non
dubitarent, pellicum, vel externa nostrorum sodalium specie esse
deceptum, vel ex optimo, qui antea inter suos fuisset, malum ex
improviso effectum esse3 quin etiam futurum, ut inter Nostros
brevi pessimus evaderet(2). Contra boni omnes, iuvenis religio-
nem magnopere admirati, summis eum laudibus extulerunt.

Interea Pellicus, tirocinio inito, quum doctor potius quam
discipulus pietatis suis moderatoribus visus esset, anno vix elapso,
ibidem tironum magistro socius est datus. Biennio post, Melanum
in Allobroges est missus, ut ceteros tirones, qui illic degebant,
ad eam ipsam pietatem, uti magister, educeret, cuius Cherii,
adhuc tiro. tot eximia documenta praebuisset. Id munus quum
egregie admodum ad sex annos explevisset, Antonio Brescianio,
qui ea tempestate provinciae Taurinensis praefecturam auspica-
tissime susceperat, socius obtigit.

Iam tempora inciderant formidolosa, quae nostris sodalibus
male ominari videbantur, ut hi magno in discrimine tota Italia
versari coeperint. Quippe homines profligatissimi, vaferrimi,
rerum novarum cupidi, Societatem nostram falso insimulare,
probris lacessere et maledictis increpare instituerant, quo eam sci-
licet, pessime audientem, et facilius imminuerent, et citius ever-
terent. Hos inter Vincentius Giobertius praecipuus exstitit. Is enim,
edito libro, calumnias paene innumerabiles, undique conquisitas,

in nostrum Ordinem eiusque alumnos ad impudentiam congesserat.

