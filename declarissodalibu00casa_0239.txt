-185—

credibile est. litteris latinis. graecis. hebraicis iuxta doctissimus,
alios insuper quinque sermones probe tenebat. et commode pro—
nunciabat. Disciplinis severioribus, tum humanis, tum (livinis
oppido eruditus, populorum historias praecipue noverat, et non
modo eorum gesta, sed locorum, temporum et personarum ad-
iuncta, rationes, nomina, notasque universas memoria complecte-
batur. Ad Ecclesiae romanae iura propugnanda, Summorum
Pontificum civilem principatum vindicandum, catholicam fidem
tuendam, et sacrorum librorum historiam, Assyriorum regum
annalium monumentis recens defossis confirmandam, pluribus e—
vulgatis operibus, omnimoda eruditione, et documentorum copia
locupletibus, sex et triginta ipsos annos, totus incubuit. Hac-c
porro adeo eleganti, perspicua, ac numerosa oratione, ad normam
nimirum scriptorum, quos classicos inscribimus exornavit, ut
nihil supra.

Quoties cum viris catholico nomini infensis, vel studio par-
tium abreptiS, manus conseruit, toties victor discessit. Ipsum
Gregorovhun, ipsumque Caesarem Caudi, historicos eruditissi—
mos, receptui canere coegit. Erat enim in eo quidam mentis
intuitus, ac, si ita loqui fas est, quaedam animi divinatio, qua
eventuum causas et effectus remotissimos inspiciebat, eorumque
series omnigenas ita inter se nectebat, ut in unam coalescerent,
perinde ac si ab uno eodemque principio, veluti sonte, universae
manarent. Plurima indidem haud antea cognita coniiciebat:
atque acri iudicio cuncta perpendens, et vera a falsis, certa ab
incertis secernens, eam de singulis sententiam ferebat, cui sani
homines non modo non adversarentur, verum etiam faverent.
Exinde factum est, ut aevi sui praecipuus historiarum scriptor
haberetur. Neque eos opinione deceptos putaverim, qui Bru-
nengum singulari providentia huic nostrae tempestati condo-
natum praedicaverunt, ut quo amplius Apostolicae Sedis iura
oppugnari essent coepta, eo magis, illius doctrina et ingenio,
perspecta atque explorata haberentur.

Nullis pepercit laboribuS, neque ullam valetudinis rationem
habuit, quo muneri suo faceret satis. Etenim nova perpetuo
opera moliebatur, ut uno vix absoluto. alterum aggrederetur.
Ad hoc alia etiam munia obiit. Monoeci apud Ligures quum

