—168—

quattuor sollemnibus professorum votis Deo se obstrinxit;
dein. rebus publicis in Italia iterum salvis, Neapolim accitus, ti-
ronum magistro socius obtigit, et sumptibus curandis est ad-
dictus.

Ineunte anno MDCCCLIV, in Etruriam vocatus. Florentiae et
Pisis sacras conciones ad christianam plebem et ad virgines Deo
devotas habuit, uberrimo animarum fructu, et ingenti bonorum
omnium laetitia. Eodem anno Carrariam est profectus, et cum
magistro tironum provinciae taurinensis munus consociavit. Inibi
praeterea sacris confessionibus excipiendis intendit, et civibus
Asiatica lue correptis magno animo adsuit diu noctuque. Hoc idem
praestitit Massae-Ducis: qua in urbe sacras Sancti Ignatii exerci-
tationes militibus tradidit tanta felicitate, ut horum etiam duces
palam ad poenitentiae Sacramentum. et ad sacram Synaxim acce-
dere non dubitaverint. Per id etiam tempus, quum P. Ioannes
Iosephus Francus, qui in Collegio Massensi rhetoricam tradebat,
oculis laborare coepisset, Merea, licet tot laboribus fractus. eum
excipere non detrectavit.

Anno MDCCCLV Faesulas in Etruriam properavit, et in sacro
6111161160, triginta amplius annos, quot videlicet eius vitae supe-
raverunt, alumnorum animos, in spem Ecclesiae adolescentium,
ad acerrimam virtutis normam, non minus exemplo, quam verbo,
sollertissime instituit. Quippe artem iuventutis ad virtutem in-
formandae egregie callebat. et quid tanto muneri explendo. aut
prodesset, aut obesset, plane exploratum habebat. Quidquid o-
peris auspicabatur, omen a Superis capiebat: nec quidquam ei
optatius accidere poterat, quam quod ex pietate contigerat.
Nulli unquam labori parsit, ut cuivis. vel consilio, vel opera
praesto esset. Quod sibi concreditos adolescentes pari omnes,
veluti filios, complectebatur amore, ab omnibus uti pater est
habitus. Eodem in ephebeo elementa mathesis quotannis expla-
navit, et divinas litteras ad quadriennium est interpretatus.
Anno MDCCCLIX. ab ephebeo Faesulano, ob civiles motus. qui
Etruriam non modo, sed Italiam universam pessumdedere. a
perduellibus expulsus, in regionem, cui Mugello nomen. apud
sacrum curionem pagi, quem vocant Montecuccoli, se recepit,
ibique ad annum unum delituit. Faesulas regressus in priora

