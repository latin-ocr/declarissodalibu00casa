—7-

cernerem. Hoc viso, nil amplius superest, quod dignum oculis
usurpem ». Haec ubi dixit, discessit (4).

Quod satis se tutum a Gallis in Etruria non putabat, La-
brone quam citissime solvit, ut in Sardiniam traiiceret. Quum
in altum venisset, paullum abfuit, ut unius discriminis exitus,
alterius caput foret. Nam sub nocte, prospectu tenebris paene
adempto, in piratas incidit, qui eo usque audaciae processerunt,
ut bellicum tormentum in eius navigium exploderent (5). Ni-
hilominus sospes Calarim appulit. Continuo innumerabili civium
atque incolarum multitudine, ingentes laetitiae plausus certatim
edentium, undique stipatus, in principem urbis sacram aedem
est ingressus, ut solemnes Deo Optimo Maximo, et Magnae
Dei Matri gratias ageret, quod terra marique in tot itineris di-
scriminibus sibi prodigialiter adfuissent.

Religione et iustitia, quibus virtutibus stant civitates, Sar-
diniam est moderatus, ut toti insulae aurea prope aetas illu-
xerit. Quum interea Gallorum opes in Italia iam essent
prostratae, et regnum subalpinum ab Austriae et Russiae im-
peratoribus, qui, icto foedere, bellum Gallis intulerant, in suorum
principum iura restitutum esset, Carolus Emmanuel illico in
continentes terras se transmisit, ut Taurinum reverteretur. At
enim Napoleonis Magni bellica virtus quidquid Galli amiserant
brevi recepit. Qua de causa rex, quam regni iterum potiundi
spem conceperat, ab hac denuo est depulsus.

Tamen animum non despondit; atque uti antea, ita postea
ad Sardorum bonum sollertissime incubuit. Nam, quum Fulgi-
nium per id fere tempus se contulisset, ut Pio VII, Venetiis
Pontifici maximo dudum renunciato‚ atque ad Urbem properanti,
obviam curn coniuge veniret, de rebus plurimis cum eo coram
egit, quibus religioni ac litteris apud Sardos plenius con-
suleret. Haec inter ab eo efflagitavit, ut Societas Iesu, quae
triginta ferme ante annos, nequitia temporum deleta erat, pon-
tificia auctoritate in Sardiniam restitueretur. Quamquam plurimae
difficultates intercedebant, tamen, hoc idem adnitente Maria Clo-
tilde, quae in eandem Societatem studiosissime ferebatur, es-
fectum est, ut ambo, non longa interposita mora, anno nimirum
MDCCCI, votis suis potirentur (6).

