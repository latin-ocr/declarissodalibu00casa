—78-

‘Qua in re hoc fuit mirabile. Cum per Sardiniam iter faceret,
atque ad flumen altissimum ac praerapidum ventum esset, comi-
tibus, atque adeo ipsis ductoribus prae mortis timore retro ce-
dentibus, prior ille, incredibili virtute, equo citato, aquarum vim,
ad equi cervices pertinentium, perpetuo conatu superavit. Qua
re visa, ceteri omnes, magis pudore quam virtute adducti, aquis
traiectis, eum sunt subsecuti, atque ad unum ripam oppositam
incolumes tenuerunt.

Quod sequitur memoria dignius existimo. Quendam, in Sa-
cramento Poenitentiae crimina fatentem, Torniellius in praesentia
a culpis absolvendum minime censuit. At ille, percitus ira, ferrum,
quod veste tegebat, protulit, mucronemque eius pectori admovit.
Qui nihil admodum exterritus, Iesu cruci appensi imaginem, quam
pro pectore infra vestem gerebat, extemplo detegens; « Agedum,
inquit, ferias, sodes, Dei ministrum. At enim antea ipse Deus
hoc ferro tibi est petendus ». His verbis, homo scelestissimus,
ut si fulmen in oculis haberet, ferro relicto, paene exanimis
concidit.

Quamquam Torniellius tot mortalibus saluti erat, non ita
tamen suae virtuti fidebat, quin sua eum salus sollicitum haberet.
Quippe Dei iudicia extimescebat, cuius amore, an odio, utrum
dignus exsistat, nemo hominum pro certo novit. Haec quondam
in sacro recessu quum secum animo reputaret, et suiipsius con-
scientiam diligentius excuteret, simulque Inferorum tormenta, quae
nunquam finem sint habitura, eius memoriae vividius Obversa-
rentur, tantus eum timor incessit, ut, paene desperatis rebus, quo
demum se verteret, non satis sciret. Tum autem, divino motus
impulsu, e cella, quam tum temporis Romae in collegio Grego-
riano incolebat, est egressus, ut in proximo sacello se ante
Hostiam Eucharisticam abiiceret, et divinam pietatem imploraret.
Praetergredienti effigies Iesu cruci affixi, quae e parietibus am-
bulacri dependebat: « Pax, inquit, tibi ». Quibus auditis,
confestim in lacrimas propter gaudium erupit, seque totum
ad infinitam Iesu Christi bonitatem recepit. Hic etiam, pro re
nata, libet referre, quod certi auctores memoriae prodiderunt:
Torniellio videlicet in domo Antoniana cheriensi olim consistenti,
imaginem Magnae Dei Matris, muro scalae, quae ad templi co-

