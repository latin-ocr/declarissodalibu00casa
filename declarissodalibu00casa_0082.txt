-55—

tinus, vir fama notissimus, et in regio athenaeo taurinensi elo-
quentiae tradendae doctor decurialis, finem praeceptionibus im-
positurus, discipulis intenta ora tenentibus: « Accepistis modo,
inquit, quae optimi cuiusque oratoris sint partes. Reliquum est,
ut Sagrinium, eas omnes in templo Sanctorum Martyrum cumu-
late explentem, conveniatis auditum ». Hisque dictis, e ludo
discessit.

Anno MDCCCXLVHI, ob magnam illam calamitatem, quae
nostram Societatem in Subalpinis penitus subvertit, Sagrinius
Genua profectus, primum Bononiae apud amicos, dein Florentiae
apud gentem Ricasolianam‚ antiqua nobilitate et religione cla-
rissimam, aliquot menses delituit. Postea in Helvetiam se pro-
ripuit. Rebus in ltalia quacumque demum ratione compositis,
Romae, in aede Iesu Nomini dicata, christianam plebem statis
concionibus erudire coepit. Deinde per vices, Mutinae, Venetiis,
Veronae, Mediolani, Indum, Bastiae in Corsica, et Florentiae
constitit: atque in his, aliisque praecipuis Italiae urbibus, verba
e suggestu ad populum habens, ubique auditorum animos ma-
gnopere commovit. Ad ultimum Augustam Taurinorum se con-
tulit in domum cuiusdam equitis Mauritiani. quicum erat fa-
miliariter coniunctus, ut exinde Cuneum per quadragenarium
ieiunium concionaturus contenderet. At enim, quum in eo esset,
ut sub noctem cubitum iret, et horologium e crumena extractum
denuo pro more intenderet, apoplexiae ictu perculsus, momento
occubuit. Annum agebat aetatis undesexagesimum, a solemni re-
ligiosa professione tertium et vicesimum.

Cum Ferdinando Mininio, Societatis nostrae oratore claris-
simo, qui vertente saeculo XIX, praecipuas Italiae urbes concio-
nando perlustrabat, sacrae eloquentiae principatum tenuit, ut
neuter neutri concedere visus sit. Uterque enim non auribus inser-
viebat, neque verbis speciosa, re inania captabat; sed Divinorum
Librorum, Sanctorum Patrum, Ecclesiasticae historiae auctoritate.
et humanae rationis argumentis innixus rem totam conficiebat.
Quamquam vero ambo cunctis civitatibus acceptissimi exstabant,
tamen Taurinenses Sagri1iio(2), Genuenses Mininio magis de-
lectabantur. Cuius rei causam in Mininii elogio opportunius infra
explicabimus.

