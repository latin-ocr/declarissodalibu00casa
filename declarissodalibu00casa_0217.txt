—169—

munera incubuit: atque etiam identidem, praesertim per ferias
autumnales, Patri Aloisio Ricasoli concionibus habendis, vel
piis exercitiis tradendis, plurimo adiumento fuit.

Neque minus ad pietatem libris editis alendam, animum ad-
iecit. Opellam de Actu Contritz'onis evulgavit. Item opusculum de
Virgine Deipara e gallico sermone in italum vertit, ediditque. At
potiora, extremo vitae tempore, in rempublicam litterariam eius
promerita fuere. Enimvero, ut Natalis Santinii et Camilli Arborii-
Mellae interceptam versionem operum Sanctae Teresiae Virginis
Carmelitidis suppleret, omnes huius epistolas, atque opera, quae
minora appellantur. una cum carminibus, italica civitate est
impertitus. et accurate atque erudite est commentatus. Quae
versio, praecipue carminum, adeo est elegans et venusta. ut
nihil magis. Huic officio, ex obedientia suscepto, non modo plu-
rimam attulit sedulitatem, sed in eo explendo nullam diuturni-
tatis rationem habuit. Cuidam vero percontanti, cur in hac
Σπάρτῃ curanda tantopere immoraretur3 « Qui legerit, inquit,
non quam cito, sed quam probe eam absolverim inquiret».
Nihilo secius suum nomen latere voluit, ne qui iunior inanes
hominum laudes contemptui habuisset, has senior captare vi-
deretur. ’

Naturae concessit Faesulis in nostra domo ad Sancti Hiero-
nymi, in quam gravi morbo correptus statim se receperat, ut
inter suos sodales e vita migraret. Universus Faesulanae Dioe-
cesis clerus, et sacri ephebei alumni, nostrique sodales. apud
quos perpetuo fuerat in honore, Mereae obitum luctu et lacrimis
sunt prosecuti. eiusque memoriam animo penitus insidentem
etiam nunc religiose tuentur (2). Inhumatus est in coemeterio
urbano, et sepulcrum a canonico, cui nomen Toti, in ephebeo
Faesulano rhetoricae praeceptore clarissimo. hoc titulo perele-
ganti est exornatum:

