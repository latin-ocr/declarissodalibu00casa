XXIV.

{OSEPHVS ΒΑΥΜΑ

CYRIACI in Subalpinis est ortus parentibus honestissimis
anno reparatae salutis MDCCCXVI, et a natura ita compa-
ratus, ut quidquid legeret, vel audiret, prompte arriperet, firme
teneret, et apte exprimeret (Ι). In collegio taurinensi, cui nomen
a Carmelo, ad omnem religionem et litterarum humanitatem a
prima adolescentia est informatus: quin etiam mechanicam, gra-
phicam, et musicam cum laude didicit. Nostram Societatem est
amplexus aetatis anno quinto decimo vix expleto. Qua ratione
id contigerit, iuvat docere.

Litterarum studiis absolutis, quum iam in eo esset, ut seve—
rioribus disciplinis in Athenaeo Taurinensi operam poneret, in
nostrorum collegium est regressus, ut P. Carolum Grossium,
studiorum praefectum, de fratris sui in litteris progressu per—
contaretur. Quum itaque simul in maximo ambulacro ultro ci-
troque incedentes, inter se sermocinarentur, accidit ut repente
sermo haereret, et ambo obmutescerent. Tum Bayma, pudore
correptus, silentium aegre ferens, ut novam colloquio materiam
suppeditaret: « Pater mi, per iocum inquit, scias amabo. me
Iesuitam velle fieri ›>. Grossius id serio prolatum existimans,
fidem ei habuit, atque admodum gratulatus: « Planus, inquit,
est aditus. praepositus provincialis apud nos moratur. Tuum est
eum extemplo convenire, ut voti compos evadas ». Tunc ado-

