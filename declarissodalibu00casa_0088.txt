„62-

fuit. Hoc munere sollertissime est functus; siquidem nihil intentatum
reliquit, ut nova recentiorum inepta quaedam docendi ratio, quae
iamtum in alienis scholis imperitabat, in nostris nullum locum
haberet.

Anno MDCCCXLVIII, ob notas rerum civilium conversiones,
subversionesque, sodalibus taurinensibus hac illac dispalatis, in
Sabinos perfugium quaesivit. Hoc ipso anno, quattuor sollemnia
religionis vota nuncupavit. Post haec Romae in templo domus,
quam Professam vocamus, Sacros Libros est interpretatus, atque
in Athenaeo Gregoriano theologiam moralem, cuius scientis-
simus exstabat, biennium explanavit. Hinc digressus, in collegium
Massae-Ducis‚ et postremo Genuam in nostram stationem se re-
cepit; ibique, alibique sacris concionibus, vel piis Sancti Ignatii
Patris legiferi commentationibus, tum clero, turn populo tra—
dendis, reliquum vitae spatium contrivit. Per id etiam tempus
munus consultoris Provinciae obiit.

Itaque Badus, quum tot egregiis muneribus fungendis idoneus
esset, eaque omnia in exemplum expleret, plurimi a piis non
modo, sed a litteratis hominibus est habitus. Hos inter Antonius
Brescianius exstitit praecipuus. Hic enim, si quis eum de optimo
praeceptore, in cuius fidem ac disciplinam se traderet, percontare-
tur, Badum, uti virum iuventutis instituendae, doctrina, usu, et sin-
gulari‘naturae munere peritum, illico nominabat(1). Equidem, post
Isa'i'am Carminatium, Badi magistrum, quo non praestantior alter,
nullum alium nostrae provinciae rhetorem novi, quem auditores tot
laudibus cumulaverint. Qui praeterea orator est habitus probabilis,
atque, ob theologiae morum scientiam, ab Episcopis certatim ex-
petitus. In poesi, praesertim vernacula, admodum versatus fuit.

Neque minus pietate valuit. Cultum erga Magnam Dei Matrem,
qui, praesertim mense Maio vertente, eidem a Christifidelibus im-
penditur, aluit, fovit, et ubique instauravit tanto studio, ut uberrimos
exinde animarum fructus retulerit. Strenuus Christi miles, nullis
unquam laboribus pepercit, neque valetudinis rationem habuit, ut
christianam plebem ad rectum salutis iter traduceret. Itaque, tum
doctrina, tum religione claruit: clariorque evasisset, si diutius su-
perfuisset. Nam firmo adhuc aevo, diem supremum obiit Genuae,
annos natus quinque et quinquaginta (2).

