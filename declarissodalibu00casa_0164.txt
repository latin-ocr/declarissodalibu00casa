-124-

professus est. Hanc eandem disciplinam Novariae postea tradidit:
qua in urbe praeterea tres opellas historicas in lucem dedit. Has
inter historicus commentarius de Sancto Gaudentio, primo Nova-
riensiun] episcopo et patrono praesentissimo, Novariensibus per-
iucundus fuit. Illum enim tanta eruditionis copia, et sermonis
venustate exornavit, ut Iosephus Melandrius, vir alioqui sagacis-
simae naris, stili specie deceptus, Isa‘i'ae Carminatio, qui ea tem-
pestate collegio novariensi moderando praeerat, tribuendum cen-
suerit (1). Post haec, ob ingenii excellentiam, quo ceteris anteibat,
Romam est missus, ut in maximo lycaeo romano, sacrae theo-
logiae stadium emetiretur. Hoc autem emensus, et sacerdotio in-
signitus, alterum pietatis tirocinium eadem in urbe exegit, et
quattuor religiosae professionis vota emisit.

Apud viros doctos huius urbis, litterarum et scientiarum ma-
gistrae, maxime innotuit. Itaque in coetum litterarium, cui nomen
ab Arcadia, est adlectus. Nam latine, graece et praesertim ita—
lice ita scribebat. ut auctores, quos classicos nuncupamus, plane
referret. Nec vero ea solum, de quibus supra mentionem ha-
buimus, sed alia etiam invulgaverat elegantissime concinnata, et
uberrima eruditione instructa. Quum igitur, ab ipso litterariae
vitae limine, tam bene de religiosa historia meritus esset, nostrae
Societatis tabulario est praefectus, et sodali, eiusdem Societatis
a seeretis, suffecti titulo, socius obtigit. Ad hoc causarum,
alumnis eiusdem Ordinis sanctitate celebrioribus in Caelitum
album referendis, Postulator renunciatus est.

Quantum his muneribus, ac praecipue postremo, explendis
esset idoneus, ita probavit, ut spem praeceptam evicerit. Etenim
consilii plenus, laboris patiens, propositi tenax, non inanem o-
peram dedit, ut quamplures ex iisdem alumnis, brevi annorum
spatio, ad caelestes honores eveherentur. Eorundem historiam,
aliorumque, magno numero, aut integram, novisque additamentis
locupletatam, aut in compendium redactam, perpolito stilo enar-
ravit, quo nimirum Danielis Bartolii elocutionem ita expressit, ut
nemo magis. Ex his, mea quidem sententia, illa praestantissima
est habenda, qua vitam Venerabilis Iosephi Mariae Pignatellii est
complexus. Ducentis, et amplius commentariolis Menologium
Iosephi Patrignanii auxit. Multa etiam edidit de nostrae Socie-

