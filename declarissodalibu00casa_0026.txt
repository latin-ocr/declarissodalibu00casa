—6-

nuncius adfertur, Quinqueviros, qui Galliae praeerant, legatis
taurinensibus nuper mandavisse, ut regem cum regia familia in
Galliam deducendum curarent, ubi obsidis loco, in publica cu-
stodia detineretur. Qua re audita, rex innumerabiles Deo gratias
egit, quod, inscius, a tanto discrimine incolumis evasisset. Ete-
nim aliqui existimabant, nisi Carolus Emmanuel, eiusque coniux,
Ludovici XVI, Galliae regis, soror, iam e suis finibus exces-
sissent, Gallos acerbissimas de utroque poenas capturos fuisse;
quandoquidem de ipso rege Ludovico, omnium mitissimo, sup-
plicium crudelissimum iampridem sumere non dubitavissent,
quum eum scilicet in medio Parisiorum soro, civibus inspectan-
tibus, insando ausu, morte multarunt.

Apud Ducem parmensem paulum moratus, Carolus Em-
manuel Florentiam perrexit, ibique a Magno Duce Etruriae re-
gifice exceptus, quum rescivisset, Pium VI, Pontificem Maximum,
Gallorum captivum, in Carthusiae coenobio non longe constitisse,
ut exinde in Galliam deduceretur, nil antiquius habuit, quam ut
una cum coniuge eum extemplo inviseret. Ad quem cum ve-
nisset, ad eius pedes se abiecit, eosque flens osculatus: « A·
missi regni, inquit, Beatissime Pater, iam me non poenitet,
propterea quia ad tuos pedes provoluto, quod maxime in votis
habui, hoc hodie mihi felicissime contigit ›>. Cui Pontifex,
coelum intuitus: « Macte animis, inquit; illic coronae nos ma-
nent, quas nemo hominum nostro capiti invidebit». Quibus
rebus visis, atque auditis, Pontificis comites, ac famuli, qui a-
derant, a lacrimis temperare minime potuerunt. Gallorum vero
satellites, qui Pontificem circumsistebant, insita ferocitate posita,
religiosos animi motus cohibere frustra sunt conati. Subinde rex
eundem Pontificem pluries est cohortatus, ut secum in Sardiniam,
in regias aedes se reciperet. Cui is ait, Gallos nulla prorsus ra-
tione Summum Pontificem e manibus dimissuros; utpote qui de
captivo, quamvis aegro et sene, veluti de triumpho omnium
maximo, potissimum gloriarentur. De se iam actum esse, nec
sibi quidquam aliud superesse, quam mortem, malorum omnium
extremum, fortiter oppetere. Denique rex a Carthusiae antistite
rogatus, uti amplissimi coenobii, ac fama notissimi, monumenta
invisere vellet: « Huc, inquit, accessi, ut Dei Vicarium coram

