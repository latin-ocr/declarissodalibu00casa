——181—

Laudi eidem ducitur, quod unacum Salvatorc Maguasco,
Genuensium Archiepiscopo, plurimis apud Deum fusis precibus
et litteris ultro citroque datis, Christophoro Bonavino, liguri,
philosopho clarissimo, qui Ausonio Franchi praenomine et
nomine sibi adscitis, a catholica veritate defecerat, maximo
fuerit incitamento, quo ad sanitatem rediret, in Ecclesiae ro-
manae sinum denuo se reciperet, et postmodum, re felicissime
confecta, in prisca fide firmissime consisteret. Ad extremam se-
· nectam quum devenisset, Bonavinum, qui eum Genuae in nostra
domo gravi morbo decumbentem, peregre, invisendi gratia,
convenerat, humanissime excepit, et prae gaudio lacrimis tem-
perare non potuit. Tum Bonavinus animo commotus, suas mi-
scere, quod virum scilicet, quem patris loco haberet, in extremo
vitae limine constitutum coram cerneret (2). Itaque, quum
gaudium luctus excepisset, atque alter alteri flendo vale supremum
dixisset, Cetta‚ non multo nost tempore, extremis sacris ex-
piatus, animam efflavit, aetatis anno septuagesimo septimo nec-
dum expleto.

