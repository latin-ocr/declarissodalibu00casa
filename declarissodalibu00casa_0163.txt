XVI.

{OSEPHVS BOERO

INSUIAE-Boiiae, Intemeliorum in oppido, vitain iniit anno
MDCCCXIV. Nicaeae ad Varum in Collegio Nostrorum
litteris politioribus egregiam operam (ledit. Eximiae indolis, opti-
maeque spei adolescens, quo magis aeternitati, quam tempori
inserviret, totum se Deo in nostra Societate devovit Romae,
aetatis suae anno quinto decimo iam expleto. At vero, anno
proxime insequenti, qui annus fuit MDCCCXXXI a partu Virginis,
quum provincia Societatis nostrae, quae appellabatur italica, in
duas distracta esset, in Romanam scilicet et in Subalpinam‚ seu
Taurinensem, Boerus in hanc est adscitus, et Cherium missus,
ut religionis tirocinium conficeret. Quo confecto, Isa'i'am Carmi-
natium litterarum doctorem praestantissimum inibi est nactus;
cuius ductu, quam maximos in politiore humanitate progressus
habuit, ut contubernalibus exemplo, praeceptori vero non me-
diocri ornamento exstiterit. Hac de causa Antonius Brescianius,
vir Societatis nostrae litteratissimus, in dialogis pereruditis. quos
de Sardorum moribus posteritati mandavit, Boerum, quamvis
iuniorem, secum et cum Carminatio copiose disserentem et
disputantem inducere non dubitavit.

Tirocinio litterarum posito, Boerus philosophos audivit Tau·
rini. Deinceps Calari in Sardinia rem grammaticam, et litteras
honestiores docuit: et Sassari eadem in insula rhetoricam subinde

