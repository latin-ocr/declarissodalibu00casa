PAVLVS BEORCHIA

OMO fuit Utino‚ ingenio et memoria promptus quam qui

maxime3 doctus atque eruditus supra fidem. Nostram So-
cietatem est ingressus anno MDCCCXVII, aetatis suae altero et
vicesimo. Pronum est coniicere, plurimam eum ac diuturnam lit-
teris, ceterisque disciplinis, antequam suis valediceret, operam
impendisse. Etenim iis curis ex officio in posterum distentus, quae
suapte natura animum a studio impediunt, quamquam vir navus
et impiger erat, tot tantosque in re litteraria, historica, philo-
sophica et theologica progressus apud nos efficere neutiquam
poterat. Romae tirocinium pietatis explevit, et litteras docuit
Urbini; dein theologiam recoluit, partim Romae in Athenaeo
Gregoriano sub Kolmano et Perrono, magni nominis praecepto-
ribus, partim Augustae Taurinorum privato studio. Ad sacer-
dotium anno MDCCCXXIX, et quadriennio post, ad solemnem
quattuor votorum professionem est evectus.

In Convictu Nobilium taurinensi sumptibus curandis quam
diutissime praefuit; quandoquidem in hac re adeo inter nostros
excellebat, ut cum eo comparandus inveniretur nemo. Quocirca
adhuc adolescenS, antequam Romae theologiae operam daret, eo
in convictu huic muneri explendo est praepositus. Haec eius
ingenii facultas causae fuit, ni fallor, cur potius aerarii custodia,
quam docendi munus a nostris moderatoribus ei transcriberetur.

