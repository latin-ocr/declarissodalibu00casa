IX.

FERDINANDVS ΜΙΝΙΝΙ

LACENTIAM patriam habuit (Ι), anno a Iesu nato MDCCXCVI.

Vicesimum aetatis annum quum attigisset, nostrae So-
cietati se applicuit Genuae, ibique tirocinium pietatis posuit.
Anno MDCCCXX, Novariae‚ in collegio Gallarinio rhetoricam tra-
didit; et in arte poetica, quam probe callebat, egregium ingenii
periculum fecit. Inibi discipulum habuit Iosephum Regaldfflm,
qui, in carminibus italicis ex tempore fundendis, cum ipso Mi-
ninio praeceptore saepenumero certavit; eoque duce, tantopere
hac in arte profecit, ut deinceps clarissimum sibi nomen tota
Italia comparaverit. Eodem in collegio Mininius, una cum P. Pian-
cianio, specimen academicum exhibuit, quo eius discipuli summis
laudibus sunt prosecuti recens illud inventum, cuius opera currus,
aqueo vapore acti, via ferreis axibus strata, celerrime impelluntur.
Quod specimen postea Franciscus Pellicus Vincentio Giobertio
peropportune commemoravit, ut ostenderet, nostrae Societatis
alumnos recentiorum inventis neutiquam adversari (2).

Mininius Novaria Taurinum decessit, ut eandem disciplinam
in collegio-convictu, cui nomen a Carmelo, profiteretur. Hoc loco
nonnulla rerum adiuncta praestat interponere, quae Mininii famam
ab ipsa adolescentia cumulaverunt. Per id potissimum tempus,
in regionem subalpinam rhetores oppido delecti a nostris mode-
ratoribus mittebantur, Quod litterae politiores illic in praesenti

5

