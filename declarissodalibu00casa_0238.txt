—134—

plausibus exceptus est. Quibus editis, Aloisius Menabrea, vir in re
mathematica cum paucis excellens, e scamno assurgens, publico
eum elogio condecorare non dubitavit. Annis proxime insequen-
tibus, Iriae, Novariae, dein Melani in Allobrogibus, ethicam,
physicam, mathesim, historiam, quam naturalem appellant, ser-
monem italicum atque etiam germanicum egregie docuit.

Incidit interea magna illa calamitaS, qua anno MDCCCXLVIH
sodales nostri omnes penitus dissociati, vel solum vertere, vel
domi latere sunt coacti. Brunengus ab urbe Melano eiectus,
Taurinum una cum Ioanne Matthaeo Ciravegna et Laurentio
Raggio itineris comitibus, altissimis nivibus, pedeS, victum ferme
emendicans, ubique tamen humaniter habitus, se recepit. Quem
casum postea scripto enarravit. Tum suere homines opum po-
tentes et religioni maxime infensi, qui eximio adolescenti am—
plissimos honores et larga stipendia sint polliciti, si nuncium
Societati Iesu remitteret. At sua ei religio praesidio fuit. Quam
enim fidem Deo dederat, hanc integram praestitit. Itaque Italiae
extemplo valedicens, in Galliam se contulit, et Vallibus Anicii
sacerdotio inito, pelago se credidit, atque in eam Americae
partem, quae pars ad septem triones vergit, traiecit. Quum
Georgiopolim ad nostros sodales devenisset, sacrae theologiae
studia est auspicatus: at brevi post tempore Vorcestriam missus
est, ut philosophiam traderet. Sunt etiam qui scripserint eum
linguae anglicae scientem, conciones inibi pro sacro suggestu
ad populum habuisse (Ι).

Biennio in America persoluto, in Italiam est revocatus: et
theologiae curriculum, quod in America vix arripuerat, Romae
explevit. Sub exitum, divinarum scientiarum experimentum, quod
Actum publicum appellamus, pro concione exhibuit, et praestan-
tissimi doctoris theologi nomen est consecutus. Laetii demum
in Gallia alterum pietatis tirocinium, ut nostri sunt moreS, con-
fecit, et Romam regressus, cum scriptoribus Civilitatis Catho-
[icae consociatus est, paucisque post mensibus, ad sollemnem
quattuor votorum professionem est promotus Tum vero plane
est compertum, quantum homo valeret, et quam merito inter
scriptores relatus esset, quibus esse mediocribus minime liceat.

Enimvero acris ingenii et firmae memoriae supra quam cuique

