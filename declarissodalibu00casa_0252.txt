—196—

quidque tandem. divino munere impulsa, praestare sit potis.
Haec enim omnia Bayma sapienter admodum protulit in medium.
Id ipsum viri ingenio, doctrina, ac pietate spectati, privatim
vel publice, ultro sunt professi. Hos inter fuit P. Felix Sopranis,
provinciae romanae praepositus. Hic nimirum, qua tempestate
Bayma Romam venit, quum opellam perlegisset, suasor illi
suit, ut eam publici iuris faceret. Pari modo P. Ioannes Roo-
thaan, Societatis nostrae praepositus generalis, non minus san-
ctitate et doctrina, quam auctoritate clarus, opella oculis per-
lustrata atque ad trutinam revocata, summis auctorem laudibus
cumulavit; eique plurimum est gratulatus, quod tum stili sim—
plicitate, tum sententiarum gravitate, scriptorem ad amussim
retulisset, quem sibi imitandum proposuisset.

Itaque Baynm, qui, antequam in Gallia inter tertianos pium
tirocinium expleret, extremam opellae manum imposuerat, illam
Romae evulgandam curavit. Quo vero scriptoris, quem stilo
expresserat, modestiam imitaretur, suum nomen operi minime
inscripsit. Ita accidit, ut hoc iterum alibi ederetur, et nomen
P. loannis Roothaan. inscitia editoris, praeferret. Quin etiam
exstiterunt, qui idem opus cuipiam monacho, vel Gersenii, vel
Thomae a Kempis aequali tribuerint. Haec res ad Baymae
laudem magnum momentum habuit. Itaque, vixdum libellus in
publicum apud exteras nationes prodiit, magnis plausibus ex-
ceptus est, ut brevi tempore in complures sermones translatus
sit, prouti inferius suo loco docebimus.

Tametsi Bayma libellum conscripserat, ut contubernalium
quaestionem dirimeret, tamen in eo exarando Dei laudem et
animarum salutem praecipue ob oculos habuit. Id porro est as-
sequutus tanta felicitate, ut non modo aliorum, sed etiam suam
ipsius expectationem superaverit. Etenim, quum olim, aetate iam
devexa, 111 gravissimum oculorum morbum incidisset, ut neque
legendo. neque scribendo iam esset idoneus, ac praeterea acer—
bissimis corporis doloribus et animi angoribus afflictaretur,
quemdam e suis sodalibus enixe rogavit, ut eiusdem libelli caput
aliquod sibi legere ne detrectaret. Qua re facile impetrata, ad
extremum « Equidem, inquit, futurum non credideram, ut illa

eadem senior in me ipse experirer. quae iunior hoc in libello

