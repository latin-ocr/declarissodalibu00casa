,114-

Episcopus, vir sanctissimus, qui vitam pro Christi ovibus pacisci
non dubitavit. Is itaque, quum in eo esset, ut in Alaskae re-
giones remotissimas primus omnium proficisceretur, quo illas
nempe Deo lucrifaceret, genibus flexis, Giordam enixe rogavit,
ut signo crucis sibi bene precari vellet. Quum vero hic, illico
in genua procumbens, idem ab eo expostulasset, neuter sur-
rexit, donec uterque utrique, eodem temporis vestigio, est ob—
secutus (6).

Denique Pius IX, Pontifex Maximus, quum tot praeclara
Giordae facinora auribus accepisset, Montium Saxosorum Epi-
scopum eum creare statuit. Contra ea, vir modestissimus, hoc
nuncio sibi allato, totis artubus contremuit; et epistolas ad suos
sodales, quorum auctoritas Romae plurimum valeret, extemplo
dedit, ut impendentem, quam appellabat, calamitatem arceret. Hac
spe frustratus, aliam ad aedes vaticanas epistolam misit, qua
ostendere contendit, futurum, ut Episcopi munus, si forte sibi de-
mandaretur, non in salutem, sed in perniciem rei christianae
verteret. Se nimirum tot animi infirmitatibus obnoxium esse,
totque corporis incommodis laborare, ut nullo prorsus modo, eo
sanctissimo et gravissimo munere rite fungi posset. Itaque
Summus Pontifex singularem hominis modestiam vehementer
miratus, et veritus fortasse, ne, si in sententia permaneret, in
nimiam animi aegritudinem eximium virum iniiceret, morem ei
gerendum existimavit (7).

Defectus viribus, et apoplexi correptus, quum ope P. Ra-
vallii, Societatis nostrae sodalis, artis medicae periti, plane con-
valuisset, nil sibi reliquum fecit, ut praefectura totius Missiom‘s
se abdicaret. Voto potitus, hanc provinciam P. Iosepho Cataldo
administrandam cessit; et sodalibus, qui in statione Sanctis-
simi Cordis Iesu degebant, est praefectus. Sexennio elapso,
quo inibi etiam Curionis sacri vicibus fungebatur, morbo car-
diaco est absumptus, aetatis suae anno undesexagesimo. Ad ex-
tremum ei adstitit P. Iosephus Caruana, et beneficiorum memor,
perinde ac si filius, vicem reddidit supremam.

Giordam vita functum Americanorum ephemerides maximis
laudibus extulerunt, utpote virum de republica, tum sacra, tum
civili, optime meritum: cuius nimirum pietate et doctrina, tot

