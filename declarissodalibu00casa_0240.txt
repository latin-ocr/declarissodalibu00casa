—186—

degebat, Albertum Caroli III Monoecensium Principis filium,
mathesim docuit: Genuae vero cum morabatur, conciones in
templo Sancti Syri habuit diebus dominicis: idemque praestitit
Taurini in sacello sodalitatis a Sancto Paulo Apostolo nuncu-
patae. His enim in urbibus aliquot annos constitit. Neque
tamen Scriptoribus Civilitatis Catholicae operam suam praestare
unquam destitit. Praeterea apud eos bibliothecae et tabularii prae-
fecturam obiit.

Tum demum a scribendo abstinuit, quum scilicet in extremo,
eoque acerbissimo morbo, quem tranquillo usque animo atque
ore renidenti est perpessus, calamum e manu decidentem, denuo
arripere, nedum ducere non potuit. A Leone XIII, Summo sa-
crorum Antistite‚ studiis historicis provehendis in Urbe consultor,
et a Coetu Londiniensi Archeologiae biblicae excolendae, socius
est renunciatus. Nihilo minus, quum tanti fieret ab omnibus,
unus ipse se despexit: neque ab ullo unquam de se, vel de
rebus suis verba facere est auditus. E vita cessit Romae septua-
genario maior: nec ullus in christiana ac litteraria republica u·

niversa tam praeclari scriptoris desiderio modus fuit (2).

