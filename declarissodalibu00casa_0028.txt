-g—

Ad ceteras regis calamitates alia accessit, quae eius animum
vehementissime perculit. Coniugem sanctissimam, quam unice
diligebat, ac tot aerumnarum solamini sibi divinitus datam
sentiebat, Neapoli, anno proxime insequenti, morbo absumptam
amisit. Quamquam plurimis eam lacrimis prosecutus erat, nullum
tamen verbum protulit, quod ad querelam recideret; sed totum
se divinae providentiae libenti animo commisit. Maximum etiam
eius dolori lenimen fuit, quod Summus Pontifex, causa rite
expensa, de huius reginae virtutibus publicam sententiam tulit,
qua eam Videlicet, uti Venerabilem Dei famulam tota christiana
republica praedicandam atque habendam decrevit.

Interea Carolo Emmanueli non est visa ratio in Sardiniam
redeundi. Quin immo rerum humanarum pertaesus, quae tot ca-
sibus sint obnoxiae, et momento evanescant, cum eodem Pon-
tifice habito consilio, eo ipso anno, omnia in regnum iura
Victorio Emmanueli fratri cessit, et Romam se recepit, ubi
privatus uni Deo vacaret. Ibi paucis admodum viris, iisque
sanctissimis, praesertim Venerabili P. Iosepho Pignatellio, So-
cietatis Iesu alumno, quo familiarissime utebatur, sui potestatem
faciebat; atque adeo tranquillum se praebuit, ut Galli, qui ultro
quietos lacessere consuessent, urbe Roma potiti, et ipso Summo
Pontifice in Galliam abrepto, nullam prorsus ei molestiam intu-
lerint, immo pecuniae summam oppido copiosam eidem a pu-
blico aerario quotannis solvendam decreverint. Quam tamen rex
nisi mutuam accipere noluit. Praeterea taenias aureas solii eius,
quas vendiderat, aere redimendas, eique reddendas curarunt.
Quidquid enim pecuniae, vel pretiosi habebat, in egenorum so-
latium erogare solebat: eademque caritate impulsus, ante fores
templorum stipem a Christifidelibus colligere non verebatur,

quam in pauperes conferret (7).

Anno demum MDCCCXIV, a principibus Europae, qui simul
coiverant, Napoleonis Magni, Gallorum imperatoris, exercitu de-
leto, imperioque everso, quum Victorius Emmanuel I, regno sub-
alpino recepto, Augustam Taurinorum triumphali pompa ingre-
deretur, Carolus Emmanuel de avitis aedibus iterum incolendis
minime cogitavit; immo, anno postero, mundo, eiusque pompis
plane valedicens, se ad Sancti Andreae in montem Quirinalem

