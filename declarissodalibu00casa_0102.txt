-74-

pluribus undique concurrentibus, et feretrum circumvenientibus,
Torniellius, simulacro detecto, Iesum, Dei Filium, hominum bar-
baria caesum flagellis, spinea corona obductum, cruci suffixum,
peremptum, et lancea transfossum enunciabat. Haud facile nar—
raverim quantum hoc inopino spectaculo adstantium animi com-
moverentur, utin clamores et eiulatus multitudo erumperet.
Itaque, quos in sacris expeditionibus Torniellius uberiores fructus
capiebat, huic potissimum consilio referre consueverat.

Eandem Iesu effigiem quum olim ad fores aedium hominis
flagitiosissimi ac ferocissimi statuisset, eademque verba inclamari
iussisset, hic repente, districto gladio, foras se proripuit, in eum
acerrime animadversurus, qui ad domus suae limen hominem con-
ficere ausus esset. Percontanti vero quisnam tanti sceleris auctor
fuisset, Torniellius, effigie retecta, brachioque extenso: « Tu es,
inquit, ille vir ». Qua voce ille confestim, veluti fulmine per-
culsus, ferocitatem exuit, seque, instar agni, Torniellio docilem
exhibuit.

Avarus temporis aestimator, nullum horae articulum sibi elabi
sinebat, quin piis in operibus insumeret. Milites in stativis
degentes divini verbi pabulo reficiebat; aegrotis, vel in domibus
privatis, vel in nosocomiis iacentibus frequentissime assidebat;
carceribus detentos, vel damnatos ad remos invisebat, comiter
alloquebatur, et quo eorum animos sibi facilius demereret, et
vehementius concuteret, eorum se catenis vinciebat, perinde ac si
homo nequissimus esset, et dignus, uti aiebat, qui inferorum tor-
toribus plectendus traderetur. Profugos, homines desperatos, atque
ad omne nefas paratissimos, in cavernis et montium latebris, ac
silvarum abditis, vitam legibus solutam agitantes, diligentissime
conquirebat, compluresque ad bonam frugem reduxit.

Quamquam tot laboribus interdiu paene obruebatur, tamen et
noctu in opus incumbebat. Enimvero, rogatus olim ab amicis, ut
. in parva insula Sancto Antiocho, ad cuius oras eum, dedita o—
pera, nocte iam subeunte, transduxerant‚ concionem vulgo habere
vellet, tametsi nullam ibi domum, nulla mapalia, et hominem
nullum, praeter ductores, animadvertebat, tamen extemplo coeli
stellas, pelagi fluctus, montes superimpendentes, atque adeo
noctem ipsam contenta voce compellare coepit, et hortari, ut Deo

