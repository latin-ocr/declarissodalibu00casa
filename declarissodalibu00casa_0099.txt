FRIDERICVS TORNIELLl

HIC inter sodales provinciae Taurinensis‚ Vitae sanctitate,
unus maxime praestitit. Aequum est igitur, quandoquidem
ceteris virtutibus praestat religio, potiore eum elogio prosequi.
Atavis clarissimis prognatus, Molare in oppido Montisferrati
vitam iniit, pietatemque, ceu iure hereditario, a maioribus ac-
cepit. Etenim in gente Torniellia, quae a Novariae dynastis ori—
ginem ducit, viri sanctissimi complures floruerunt, quorum octo
numero ad Beatorum Caelitum honores sunt evecti.

Eximiae indolis adolescens, ad cuius generis amplitudinem
summa innocentiae laus accedebat, Genuam in collegium Soda-
lium a Somascha est missus, ubi et litterarum ornamento hone-
staretur. Disciplinis philosophicis in maximo eiusdem urbis
athenaeo mentem addidit3 ibique condiscipulum est nactus Iose-
phum Mazzinium, qui tum temporis adolescens optimae spei
exstabat; at deinceps tantopere impietatis nomine innotuit, quan-
topere Torniellius pietatis fama claruit. Idem Mazzinffls, iam
matura aetate, Massiliae quum esset, exemplar ephemeridum, quas
evulgandas susceperat, quasque inscripserat « La Giovine ltalia ›>‚
ad Torniellium, qui Calari degebat, mittendum curavit. Porro hic,
quo res valeret odoratus. et hominis audaciam impietatemque
exsecratus, nefaria scripta e vestigio igni comburenda proiecit.

Humanae philosophiae placitis auditis, divinae Sapientiae

