XV.

lOANNES BAPTISTA ROSTAGNO

N urbe Taurinorum principe vitae initium fecit, anno chri-
Ι stiano MDCCCXVI: et in nostra Societate stipendia mereri
coepit Cherii annos natus sexdecim. Inibi Isa'i'ae Carminatii di-
scipulus fuit ingeniosus, sedulus, experrectus; eamque litteris
politioribus operam impendit, ut earum, praecipue graecarum,
peritissimus evaserit. At severioribus disciplinis perdiscendis
magis a natura comparatus, in harum curriculo longius processit.
Eius ingenii celeritatem hinc facile coniicimus. Quum Augustae
Taurinorum philosophiae studeret, sodales suos iuniores clzimiam
docebat: quum vero ibidem theologiae operaretur, mathesim
iisdem tradebat. Quod tamen impedimento non fuit, quominus
philosophus et theologus plane summus efficeretur.

Eadem in urbe sacerdos inauguratus, mathesim in Collegio
Sanctorum Martyrum, Societatis nostrae alumnis complures annos
egregie admodum explanavit. Anno MDCCCXLVIII, quod onmia
in Subalpinis transversa agebantur, Taurino profectus, Anicium
in Galliam se contulit, et ius canonicum, atque historiam, quam
naturalem appellamus, iuvenibus provinciae lugdunensis naviter
tradidit. Dolae etiam fuit, ibique tertio pietatis anno exactO, ad
sollemnem quattuor votorum professionem evectus est. Subinde
Lovanium, in Belgarum urbem nobilissimam, est accersitus, ut
in Societatis nostrae athenaeo theologiam dogmaticam enar-

