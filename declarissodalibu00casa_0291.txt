,229-

Itaque oratoris nomen, brevi post tempore. non modo totam
urbem, sed universam Etruriam complevit. Insuper quotidie aures
admissa fatentibus diutissime ac patientissime accommodabat.
Saepe etiam. tum ipsa in urbe, tum in viciniis. pia Sancti Ignatii
exercitia religiosis familiis, vel sodalitatibus tradebat. Quibus
vero temporibus conciones in aede Sancti Caietani vacabant, alias
in urbes proficiscebatur, vel ut eadem exercitia clero commen-
taretur, vel sermones. per ferias ieiunio quadragenario sacras. ad
populum haberet.

Neque his contentus laboribus erat, quin graviora onera sibi
ultro imponeret, quo scilicet christianae plebis saluti magis ma-
gisque in dies provisum iret. Quum enim Lutheri et Calvini
sectatores, quos Protestantes vocamus, plurimis in Etruria sparsis
libellis et pecunia proposita, Christifideles bene multos, vel in-
scitia, vel inopia adductos. in suam quisque societatem transcri-
berent, Francus, ardentissimo religionis et animarum studio
incensus, acerrimum id genus haereticis bellum indixit, tanta
virtute et constantia, ut princeps in praelium iret, postremus ex-
cederet. Itaque non est deterritus, quominus e sacro suggestu
cum iis extemplo in complexum veniret: eosque ad incitas reâ€”
dactos plane confecit. Opus praeterea in vulgus edidit. quo eorum
iniquam fidem, mendacia et malos mores palam facere non du-
bitavit. Ita accidit, ut complures qui catholici ad eos sese trans-
tulerant, exinde quam citissime, magno numero, pedem referrent,
et publice abiuratis erroribus, summa bonorum omnium laetitia,
in Ecclesiae romanae sinum se iterum reciperent.

Ab eodem suggestu idem praestitit contra rerum publicarum
subversores, qui cum haereticis illis pacto foedere, consiliis ac
viribus iunctis, rebus novis studentes, iura omnia sacra et ci-
vilia abrumpere, et ipsam hominum societatem a fundamentis
evertere conabantur. Itaque Francus horum technas, fraudes et
coeca in reges et pontifices molimina detexit, atque in eos, per-
inde ac in Dei ipsius et humani generis osores, vehementissime
est invectus. Saepe etiam cum his confligendo, ostendere solebat,
catholicam religionem unam esse, qua stant civitates: quando-
quidem, hac dempta, iura onmia atque hominum foedera, prae-
sidio destituta, extemplo corruere necesse sit.

