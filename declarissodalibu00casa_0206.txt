*153—

primum Iriam, politiorum litterarum doctor, dein Nicaeam ad
Varum rhetor est missus: quamque sui expectationem excita-
verat, hanc utrobique, non modo non fefellit, sed longe supe-
ravit. Exeunte anno MDCCCXLV, quod non modo in levioribus,
sed in gravioribus disciplinis addiscendis ingenio ceteris prae-
staret, Romam est accitus, ut in Athenaeo Gregoriano theologiae
stadium emetiretur, eodemque tempore alumnis Collegii Nobilium
in philosophia recolenda praeesset.

Ea in urbe, quamquam studiis gravissimis distentus, vitam
conscripsit, vulgavitque Ioannis Baptistae Prever et Aloisii Cor-
radini. Item orationem latinam elegantissime concinnavit de
Maria Virgine sideribus recepta. Quum itaque quantum in lit-
teris valeret, etiam Romae artium magistrae innotuisset, in
coetum hominum litteratorum, quibus ab Arcadiae pastoribus
fit nomen, est receptus. Quocirca lepide aiebat, se, quamquam
paupertatis-voto obstrictum, tamen agros complures, ovesque,
bovesque in Graecia possidere, a quibus nihilo secius nullum
unquam fructum cepisset, vel capturus esset.

Secuti sunt, anno MDCCCXLVIH, civiles motus, quibus Italia,
non modo, sed Europa paene universa pessum ire visa est.
Itaque Bai-onius, sacerdotio propere initiatus (Ι), Dianum in
patriam suam contendere est iussus, ibique apud suos delituit.
At vero oceanum potius transnare, et in sacris expeditionibus
vitam vel ipsam pro religione pacisci constituit, quam in domo
paterna diutius immorari. Quam ob rem, Italia pacata, neque
lacrimis, neque precibus suorum, praecipue matris, a qua plus
anima diligebatur, moveri potuit, quin datis litteris reditum ex-
templo a suis praesidibus impetraret. Itaque ab iisdem Romam
revocatus, ibique theologicis studiis absolutis, doctoris laurea
est honestatus.

Post haec Neapolim est accersitus, ut, pro nostris moribuS,
pietatis tirocinium instauraret; quo ad exitum perducto, sodales
iuniores provinciae neapolitanae triennium rhetoricam docuit, et
singulare doctoris nomen in* ea provincia sibi comparavit. Hoc
tamen est fatendum, Bal-onium, in praeceptis tradendis et scri-
ptoribus enarrandis, stilo elatiore usum esse, ut pauci ad-
modum invenirentur, qui eius lectiones plane assequerentur.

