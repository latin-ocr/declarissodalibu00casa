—120—

raret. Iam vero ingenii ac doctrinae fama eum apud Belgas
iamdiu antecesserat; quandoquidem egregius ille historicus Gallus,
ac fama notissimus, cui nomen Cre'tineau-Joly, in recensendis
Societatis nostrae hominibus, qui tum temporis doctrina maxime
florerent, Rostagnum, licet annorum undetriginta adolescentem,
honorificentissime compellaverat (Ι).

Quum Lovanii huic muneri cumulate admodum satisfecisset,
eiusque ingenii fama, non modo apud Belgas, sed etiam apud
alias nationes augeretur in dies, Romam a Praeposito Generali
nostrae Societatis est accitus, ut Carolum Passagliam, qui ab
eadem Societate defecerat. exciperet, et theologiam dogmaticam
in Athenaeo Gregoriano profiteretur. At enim, quod eo tempore
haec disciplina non eadem ratione Romae traderetur, qua ipse
Lovanii consuevisset, honore et onere detrectato, ibidem constitit
annum omnino unum, nobilioribus eiusdem athenaei magisteriis,
ubi res postularet, supplendis, libris recognoscendis, et philoso-
phicis ac theologicis iuvenum nostrorum speciminibus excipiendis.
Post haee enixe admodum est rogatus, ut scriptoribus com-
mentariorum, qui inscribuntur — La Cl'tv'lfc‘z Catloliccz -- ingenii
sui operam locaret. At ne id quidem munus adiit. Cuius rei
causam plane compertam non habeo. Quamquam vero hoc non
est tanti, ut lectorem sollicitum habeat.

Itaque Rostagnus Lovanium iterum venit, atque uti illum
abeuntem eius auditores magno moerore prosecuti erant, ita
redeuntem summa laetitia exceperunt. Quadriennio post. prouti
in elogio Rostagni‚ quod in nostris tabulariis conscriptum asser-
vatur, relatum invenio, actum est de itinere in Russiam ab eo
suscipiendo: quod tamen neutiquam suscepit. Cuius negotii gratia
in tam longam peregrinationem sese esset daturuS, explorare non
potui. Verum, converso itinere in Italiam est regressus, et Au-
gustam Taurinorum, dein Novariam contendit; qua in urbe, non
vero Vercellis, ut in — Bibliotheca (Scripforum) Socicfalis lesu
— legitur, sacri ephebei alumnis theologiam morum sex fere
annos explicuit, ac demum eiusdem ephebei rector constitu-

tus est.
vertente anno MDCCCLXX. quum P. Ioannes Matthaeus Ci-
ravegna„ provinciae taurinensis praepositus, domum antonianam

