*34-

magistrorum, et alumnorum studia deessent. Praeterea ad aedes
instaurandas animum appulit: sacrarium organo musico, pretiosa
suppellectile instruxit et Sancti Claudii Martyris exuviis locuple-
tavit. Rationes demum dati et accepti sollertissime expendens,
rem domesticam ita accuravit, ut aerarium provexerit. Anno
MDCCCLxx, quo Urbs, totius orbis catholici caput, in pote-
statem regis Subalpinorum. una cum proxima regione, est
redacta, Ponza suo collegio, suisque etiam sodalibus. qui in Urbe
erant, precibus interpositis ea ratione prospexit, ut in tanta rerum
publicarum subversione. eos ab iniuria incolumes praestiterit.
Eodem in collegio e vivis excessit, annum agens sexagesimum
sextum, a religiosa professione tricesimum alterum.

Vir fuit doctrina, prudentia et religione maxime commen-
dandus. Eius studium in catholicam religionem et summos Pon-
tifices plurimum enituit. Enimvero, quo anno Gustavus‚ eius
frater natu maior, qui amplissimis magistratibus in regno Subal-
pinorum perfunctus erat, Romam venit, ut Pio IX, Pontifici
Maximo, litteras traderet, quibus Victorius Emmanuel II, Subal-
pinorum rex, quo facilius illam urbem in suam redigeret servitu-
tem, Pontificem dolose hortabatur, ut eam a perduellibus tu-
tandam sibi permitteret, Ponza ab urbe Tusculo, quae Roma
non longe abest. illico est egressus, ut illum inviseret. Ast ubi
Romam venit, et a fratre intellexit cuius negotii causa ad
Urbem se contulisset, vultu ad severitatem composito, gravissimis
verbis eum arguere non dubitavit, quod legationem suscepisset,
quae maximum communi familiae dedecus in posterum illa-
tura esset. Cui, quum frater respondisset. se Regi suo, a quo
praeterea senator creatus esset, parere velle ac debere: « Quasi
vero, extemplo inquit ille, magis hominibus quam Deo obtem-
perare deceat». Quibus dictis, ab Urbe excessit, et Tusculum
est regressus (3). Hic porro, quoniam res monet, non est prae-
tereundum, Ponzam de fratris sui sempiterna salute adeo solli-
citum fuisse. ut pro ipso plurimas preces fuderit, et Deo vitam
suam pacisci non dubitaverit. Quibus precibus boni omnes ac-
ceptum retulerunt, quod Gustavus, quum in supremo vitae dis-
crimine versaretur, factorum poenitens, cum Deo atque Ecclesia

catholica in gratiam palam redierit.

