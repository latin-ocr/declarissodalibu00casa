,Ἣ-

Quo obtento, Lugdunum venit, et Nostrorum rector, dein insti-
tutor iuniorum sacerdotum, qui religionis tirocinium instaurant,
est constitutus. At socii provinciae Taurinensis, ac praecipue A-
lexander Ponza a S. Martino, horum praepositus, qui tanti sodalis
iacturam aegerrime ferebant, nihil intentatum reliquerunt, ut
denuo in hanc provinciam cooptaretur. Quum itaque res e sen-
tentia cessisset, Pellicus‚ Lugduno profectus, Bononiam in Ita-
liam properavit, et domum Exercitiorum, quae inibi, ut huius
urbis Archiepiscopo fieret satis, constituta erat, biennium est mo-
deratus. Quo circumacto, Romam est accersitus, et domus Sancti
Eusebii rector, et magister iuvenum nostrorum, quos Tertianos
appellamus, dictus est. Ibidem usque ad annum MDCCCLXX est
commoratus, anno MDCCCLXI excepto, quo tempore iterum Lug—
duni constitit, agri evangelici operarius assiduus.

Interim Ioannes Matthaeus Ciravegna, qui anno MDCCCLXX
provinciae taurinensis praefecturam auspicato susceperat, quum
magnum collegium litteris tradendis Monoeci ad oram ligurem
contituisset, nil potius habuit, quam Pellicum‚ minus commoda
valetudine Romae utentem, in suam provinciam revocare, ut
novo collegio, ea qua pollebat sapientia, moderando praeesset.
Quadriennio post, Pellicus Cherium est missus, et domus Anto-
nianae rector, atque una tironum nostrorum magister est ad-
lectus. Ibi vero terram sideribus commutavit, senio confectus, anno
aetatis octogesimo altero.

Statura fuit modica, uti Silvius frater, cuius etiam oris
lineamenta, animi bonitatem, et morum suavitatem retulit. Sa-
pientia, prudentia, atque in primis caritas inter eius virtutes
commemorantur. Tanta enim fuit mansuetudine, ut a suis sodalibus
Sancto Francisco Salesio compararetur. Enimvero huius praecla-
rissimi ac suavissimi Ecclesiae Catholicae doctoris caritatem ae-
mulari apprime studuit: quippe cui a teneris, una cum matre,
foemina religiosissima, addictissimus fuit. Sunt qui scripserint,
Pellicum sibi nomen Franciscum adscivisse quo die nostram So-
cietatem est ingressus. At falso. Nam ad sacrum Baptismatis
sontem Franciscus Leander est appellatus, et Francisci nomine a
matre et smol-e, aliisque compluribus, antequam nostram Socie—

tatem amplecteretur, appellari solebat (7).

