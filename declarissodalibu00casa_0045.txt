esset. Post haec P. Ioannes Roothaan, qui huic muneri supremo
auspicatissime praefectus erat, nil antiquius habuit, quam ut
ipsum Grassium, Taurinum regressurum, rectorem Collegii Pro-
vinciarum adlegeret. Quo nil carius regi, et civibus omnibus
accidere potuit. Porro. anno insequenti, quum hoc collegium, ob
turbarum civilium timorem clausum esset, Grassius Collegium
Nobilium iterum moderandum suscepit.

Quum itaque opinionem, quam de se concitaverat, ita exple-
visset, ut res nostrae Societatis tota Sardiniae regis ditione
maxime florerent, et sodalium nostrorum numerus inibi auge-
retur in dies, provincia Ordinis nostri, quae appellabatur Italica,
anno MDCCCXXXI, XI Kalendas Maias, in duas est distracta,
in romanam nimirum et subalpinam, seu taurinensem; cui mo-
derandae sub initio Grassius ipse praepositi vicibus est ad-
lectus (6). At enim aliquot post dies, Carolo Felice vita functo,
quum Carolus Albertus imperium obtinuisset, magnus binc timor
sodales nostros incessit, ne rerum facies repente immutaretur.
Interim Grassius, qui etsi provinciam taurinensem regebat, tamen,
Collegio Nobilium etiam turn praeerat, ad novum regem, una cum
P. Antonio Brescianio, eiusdem collegii administro, viro, generis
nobilitate, et litterarum laude clarissimo, gratulatum venit. Quos
ubi rex est conspicatus, illico obviam processit, et Grassio plu-
rimum est gratulatus, quod Carolo Felici, in extremo vitae
limine versanti, diu noctuque, summo studio adfuisset; dein:
<‹ Novi, inquit, decessoris mei egregiam in vestrum Ordinem vo-
luntatem. Equidem pari me animo, quin etiam potiore in eundem
praestabo ›> . His dictis, Grassii manum arripuit, ut eam
oscularetur. At hic maiore usus celeritate, osculum regis manui
prior dedit. Tum rex utrumque peramanter est amplexatus, atque
humanissime dimisit (7).

Neque sane est conticendum, regem, quod verbo polli-
citus erat‚ quamdiu facultas est data, re praestitisse. Nam
paullo post Collegium Sanctorum Martyrum, templumque cogno-
mine, in nostra iura restituit; et aunis insequentibus regias aedes,
quas Genuae amplissimas habebat, nostris sodalibus tradidit in-
colendas, ut collegium iuventuti erudiendae ea in urbe statuerent.
Quam regis in nostram Societatem, ac praesertim in Grassium

