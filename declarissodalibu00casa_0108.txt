—80—

statim solvit03 reliquis utitor tibi» . Neapoli, nocte impendente,
domo exiit, atque hominem ad exitum viarum inimicum suum
praestolantem, ut eum pugione, quem amiculo tegebat, morti
daret, ex improviso: << Cedo, inquit, pugionem ». Cui furcifer:
« Quemnam, quaeso? Nil tibi mecum est negotii. Apage te, tibi—
que vacato >>. Nihilo secius Torniellius, qui temere rem inco-
gnitam non pronunciavisset, hominem blande appellans, a nefando
proposito deterruit, ac pugione impetrato, domum deduxit, ut,
consilii poenitens, cum Deo in gratiam rediret. Illud demum si-
lentio non praetergrediendum, quod P. Iosephus Caruana, nostrae
Societatis alumnus, his verbis enarravit: <‹ Ρ. Torniellius quum,
me puero, in domum meorum parentum coenatum venisset, ad
extremum omnibus valedicturus: — Ex vobis unum, inquit.
Beatus Pater Ignatius a Loyola sibi vindicabit. — Hisque dictis,
discessit » .

Neque minus ad eius innocentiam adstruendam, ulciscendam-
que, a Deo cautum ac provisum est. Nam de illius obtrectatoribus,
atque insectatoribus acerbissimas poenas Deus sumpsit. Enimvero,
qui Torniellium a Sardinia expulerant, plerique vitam pessime
finiverunt. Qui lapide eum impetiierat, oculis captus, brevi de-
cessit; quin etiam cum efferretur, ea ipsa in platea e feretro ce-
cidit, ex qua lapidem proiecerat. Alius surore percitus, de sana
mente est deiectus. Alius paralysi correptus, neci occubuit. Alius
demum apoplexia perculsus, e podio decidit.

Haec quidem de Torniellio dum adhuc inter vivos agebat.
De eodem vita functo perhibent, eius sepulcrum aetherea luce
circumfusum ab aliquibus esse visum. At enim quae praeter,
vel supra naturae leges accidisse feruntur, legitimis cognito-
ribus expendenda relinquimus. Torniellii vitam fuse enarravit
ediditque P. Albertus Maria Centurione S. I. Ex ea quae nobis
potiora sunt visa decerpsimus, atque hunc commentarium scri-
psimus (Ἰ).

(1) I'ilcz del Padre Federico illaria Tornielli cl. C. d. G. deser-illa dal
P. Alberto Maria Cenlzcrione della medesima Compagnia. Torino, tipografia
Giulio Speirani e Figli, 1830. 120, pp. 'vn-363.

