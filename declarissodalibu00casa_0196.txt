—150—

exul patria carere voluit: sed, sacerdotio inito, Taurini consistere
est ausus. lbi privatus sacrae theologiae studio indulsit, ac tam·
etsi tum temporis palam mutire grande piaculum ac periculum
erat, tamen, ducto calamo, cum religionis et publicae tranquil-
litatis turbatoribus acerrime conflixit.

Hinc Lavallium in Galliam se conferre est iussus, ut rerum
divinarum studia rite persolveret. Quibus persolutis, Anicium
properavit, ibique alterum pietatis tirocinium confecit. Eum
subinde Civilitatis Catholicae scriptores secum voluere, ut Romae
ea ipsa in acie decertaret, in qua, paucis ante annis, Augustae
Taurinorum prima eademque egregia stipendia meruerat. Ita-
que ex Gallia Romam venit, et paullo post religiosae professio-
nis vota sollemniter nuncupavit.

Ad triginta annos cum illis scriptoribus commoratus ,
eorum opinioni cumulate respondit. Plurima scripsit de re
critica, vel controversa, atque ad aliorum opera dignoscenda ac-
curatissime incubuit. At in chronicis redigendis egregiam ac
diuturniorem operam posuit: quippe huic labori ad viginti ipsos
annos insudavit, et eo delectu, ordine et iudicio facta recensuit,
ut non chronica perscribere, sed historiam contexere visus sit.
Quamobrem viri, rerum publicarum peritissimi, eius recensiones
magni faciebant; quin etiam quidam summae ditionis dynasta,
quo facilius eas consuleret, illas ipsas in suo amaltheo, seiunctis
voluminibus inclusas, religiose asservabat. Quapropter Fanto-
nius singularem doctrinae opinionem cepit, et plurimam apud
omnes laudem tulit. Praeterea, ob urbanitatem et caritatem,
quibus sodales complectebatur, rector Collegii Civilitatis Ca-
tholicae est creatus. Quo in munere obeundo tantam apud col-
legas gratiam iniit, ut eorum omnium officia sibi penitus de-
meruerit.

Vir antiquae pietatis, complures huic alendae ac fovendae
labores pertulit. Tum cleri, tum populi viri praecipui, ac
bene multi. sese ei in virtutis semita, vel arripienda, vel te-
renda, plane tradiderunt. Neque sane arenae semina com-
misit, sed uberrimos fructus percepit. Etiam religiosis familiis
maximo adiumento fuit. Paulae Frassinetti, Sororum a S. Do-
rothea Matri legiferae, cui erat a confessionibus, suasor fuit,

