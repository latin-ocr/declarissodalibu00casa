— 2:51 .—.

est animus. At horum consiliis nunquam aures praebebo: quin
inuno pro viribus obstabo ». Tum Francus securus iam sui, a-
liquot haereticorum et perduellium libellos Magni—Ducis ob oculos
posuit, ex quibus aperte planeque perspiceret, quinam tandem
essent, qui de principatu deturbando cogitarent. Enimvero his
libellis homines huiuscemodi de ipso Magno-Duce talia scribere
atque invulgare ausi erant, perinde quasi de eo actum esse vi-
deretur. Hac re perspecta. Leopoldus se Franco gratum exhibuit,
et qua humanitate exceperat„ euni dimisit.

At enim vix biduum intercesserat, quum Franco, nil tale
suspicanti et cuin sodalibus a prandio, animi causa, colloquia
miscenti, nuncius adstitit, qui supremo ab internis Etruriae
rationibus administro a secretis erat, eumque, intra viginti quattuor
horarum spatium, a ditionis finibus excedere, Magni—Ducis no-
mine iussit. Tum Francus, vehementer commotus, atque indi-
gnatus, quod fides paullo ante a Magno-Duce sibi data, iuraque
omnia sacra et civilia, tam nefario imperio obtererentur, « E-
quidem, nuncio inquit, abibo. Verum magno administro tute,
meo nomine, referto, me contra eum ad Dei, iustitiae adsertoris
ac vindicis, tribunal adpellatum ire ». Subinde epistolam con-
scripsit eloquentissimam, qua innocentiam suam plane vindicavit.
Quam epistolam quum homini cuidam dedisset, Magno-Duci red-
dendam « Ι modo, inquit, et Magno-Duci, meo nomine, referas
amabo, me extemplo abiturum quidem; ei vero cavendum, ne
serius ocius alius quidam me sequatur ». Quum responsum frustra
expectavisset, moerens ac dolens tot spes conceptas momento eva-
nescere, ac simul gavisus quod dignus haberetur, qui pro Iesu
nomine tantam vulgo contumeliam pateretur, imperio paruit. Anno
proxime insequenti, ipse Magnus-Dux Leopoldus II, ab iisdem
haereticis ac perduellibus circumventus ac proditus, quum regno
abdicavisset, atque in eo esset ut raedam conscenderet, qua, non
modo ab Etruria, sed ab Italia exul perpetuo abiret, haec verba
protulisse, quin etiam ingeminasse fertur: « Haec omnia Pater
Francus mihi praenunciaverat ›>.

Postea Francus Massae-Ducis, et Bastiae in Corsica aliquandiu
constitit. Quum vero anno MDCCCle, ob notas civiles turbas,
antiqua civitatum italicarum regimina pessumdarentur, sibi timens,

