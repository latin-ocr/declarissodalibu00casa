,5-

cum Gallis ipsis socia arma iunxit, hoc tamen pacto, ne, qui
milites subalpini in eorum exercitu stipendia mererent, contra
Summum Pontificem arma ferre iuberentur. Alia etiam iisdem
liberaliter indulsit, si forte hac via extremam a regno calami-
tatem propulsaret. At perperam. Nam Galli de rege perdendo
iamdiu consilium inierant. Hac mente, complures effrenatis mo-
ribus homines, et rerum novarum cupidi, ab iis vel immissi, vel
incitati, patria pietate proiecta, veterem disciplinam pervertere,
odia intestina fovere, iuraque onmia humana et divina abrum-
pere coeperunt, ut res saepenumero cum illis gladio esset ge-
renda, neque tamen rex quidquam proficeret. Ad haec Galli,
quo faciliorem sibi ad regnum evertendum viani sternerent, arce
taurina occupata, a rege postularunt, ut armorum officinam in
suum ipsorum arbitrium permitteret.

Quod rex quum praecise negavisset, ne praecipuo regni ro-
bore expoliaretur; ac praeterea sacerdotes, aliosque, qui e Gallia
in suam ditionem confugerant ad salutem, eiicere noluisset,
Iobertius, Gallorum dux supremus, Mediolano cum magna manu
est profectus, et Novariam, Vercellasque ex improviso ingressus,
iam infestis signis adpropinquabat, ut in agrum taurinensem, et
principem in urbem impetum faceret. Hoc ubi rex intellexit,
sensit sibi necessario esse pereundum. Itaque, quamquam fidem
suam egregie liberaverat, tamen proditionis a Gallis insimulatus,
se regno abdicavit. Regiis aedibus egressurus, cuidam e suis
monenti, ut ingentem pecuniae vim, et gemmas conquisitissimas,
quae eius iuris essent, secum asportaret, neve eas hostibus di-
ripiendas relinqueret: « Has, inquit, si diripient, a civium
opibus, quos loco filiorum habeo, facilius abstinebunt ›>. Sacro-
sanctam Christi Iesu Sindonem, quam in regio sacrario religio-
sissime asservabat, secum in Sardiniam, quam unam Galli reli-
quam ei fecerant, transvehere cogitavit. Verum a sententia
discedens: « Haec quidem, inquit, se ipsa tuebitur » . Rem
probavit eventus (3).

Itaque, anno MDCCXCVIII, cum Maria Clotilde, coniuge,
civibus ingemiscentibus, nocte intempesta, hieme frigidissima,
ac decidente nive, ab urbe est egressus, et magnis itineribuS,
in regionem parmensem devenit. Hanc vixdum attigerat, cum

