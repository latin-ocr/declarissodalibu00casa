-51—

tate, tum doctrina praestantes, summis laudibus extulerunt (2).
Nam Santinius praeterea, ad eandem versionem illustrandam,
suppellectilem litterariam copiosissimam reliquit, qua postea idem
Mella editionem suam locupletavit. Iunior adhuc apud homines
litteratos plurimi est factus. Ex his compellare sufficit Antonium
Brescianium, qui litteris italicis, vertente seculo XIX, unus
omnium maxime floruit. Hic itaque Santinio adolescenti plurimum
tribuit, ei triginta annos minori nato suos de Sardorum moribus
dialogos eruditos et concinnos dignoscendos tradidit; eosdem-
que, ut pulcre et emendate ederentur, eius curae commisit (3).
Igitur Santinius eo flebilior exstitit, quo maturius decessit. Breve
admodum, at oppido elegans hominis elogium conscripsit Camillus
Mella in prolegomenis memoratae versionis, quem scriptorem
praecipuum secuti sumus.

