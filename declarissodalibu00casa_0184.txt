-ψ-

non essent, inde excedere iubebantur. Qui vero inibi ortum
habuissent, nisi Sodalitati nostrae nuncium remitterent, civili
libertate expoliabantur3 neque stata pecunia frui poterant, qua
vitam facilius sustentarent. Erant etiam qui nonnullis in pro-
vinciis, et praesertim in insula Sardinia, hoc decretum ri-
gidius interpretarentur, ita ut Nostri, qui in fide consisterent,
pessime haberentur, atque adeo suae vitae timerent, ac domi
latere cogerentur.

Huc accedebat quod magnae auctoritatis ac religionis viri
eosdem sodales ad Societatem nostram deserendam quam ma-
xime impellebant: propterea quod, uti aiebant, nulla spes afful-
geret, eandem apud Subalpinos in pristinum statum revocatum
iri. Interea suis quisque dioecesibus nomen darent. Id porro
legitimum futurum, si ipsi per se, aut per alios. a Sede Apo-
stolica exposcerent, ut religionis vinculo, quo Deo obstringe-
rentur, saltem pro tempore, solverentur. Ita fiebat, ut qui nostris
sodalibus saluti esse deberent, iis perniciem maximam pararent.
Quam ob rem, uti in extremis casibus fieri consuevit, tametsi
plerique in fide firmissime permanebant, nonnulli tamen pen-
debant animis, quid sibi tandem consilii caperent; alii vero,
praesertim iuniores, rerum inexperti, animum despondentes, in
laqueos paratos incidebant.

Itaque Pellicus, quanto in periculo res esset oppido intel-
ligens, ad singulos scripsit, unumquemque de officio sapienter
admodum ac suaviter commonefecit, et iunioribus Galliam, in quam
ipse confugisset, uti locum propinquum ac peridoneum ostendit,
quem peterent ad salutem. Qua in re, tanta est usus felicitate,
ut, iis exceptis, quorum fides iam antea esset in incerto, nulla
mora interiecta, ad eum, perinde ac filii in patris sinum, libentis-
simi confugerint. Alii demum, vel sua sponte, vel eius usi consilio,
ad gentes remotissimas, ad Afros nempe, ad Amerieanos, ad Indos
in christiana religione excolendos, quam celerrime sunt profecti,
tanto numero. ut qui, sub initio anni MDCCCXLVIH, vix octo,
vel decem provinciae taurinensis alumni in exterarum gentium
missionibus essent, anno postero ad quinquaginta recense-
rentur. Quae onmia facilia ex difficillimis Dei gratia et magni—
tudo animi redigebant. Qui denique Allobroges natione erant,

