—201—

stentariz horum vero substantiam in nihilum redigi, quandoquidem
in substantiam corporis Christi penitus convertatur. Itaque
P. Ioannes Baptista Franzelinus. Societatis nostrae theologus, et
postea in collegium Patrum purpuratorum adlectus, in opere, cui
titulus T metatus de SS. Eucharistiae sacramento et *Skrcrq'licim
Baymae sententiam, tacito tamen auctoris nomine, omnigeno ar*—
gumentorum pondere impugnavit. b'ayma alio scripto opinionem
suam adversus Franzelinum tueri est conatus. Tum etiam datis
litteris ad Petrum Beckx, Societatis nostrae praepositum gene-
ralem, et ad nonnullos sodales, ostendit, Franzelinum sententiam
suam plane assequutum non esse.

Cum vero idem generalis praepositus Baymae opinionem,
sacro romano conventui, cui nomen ab Indice, instar quae-
siti exposuisset, hic illam a quoquam nulla prorsus ratione su-
stineri posse respondit. Quum itaque Roma locuta esset, causa
finem habuit. Equidem haec etiam de Bayma attingenda putavi,
ne quaestionis adeo gravis inscius viderer, neve quis vitio mihi
verteret, quod ea tantummodo in medium proferrem, quae Baymae
laudibus efferendis sint idonea, eaque praetermitterem, quae
easdem videantur elevare.

Anno MDCCCLXIX. Bayma in American] a suis moderatoribus
est missus, et rector collegii urbis S. Francisci, totius Californiae
principis, est constitutus. Eius discessum ab Anglia aegre ad-v
modum tulerunt, non solum sodales et auditores, qui eum uti
patrem colebant, atque unice amabant, sed etiam alieni. ac prae-
cipue viri doctissimi, quorum plurimi amicitiam cum eo inierant,
eumque in abstrusioribus omnigenae scientiae quaestionibus, per-
inde ac si discipuli essent, saepissime sententiam rogabant.
Antequam in tam longinquam regionem sese transduceret, in
Italiam venit. cum ipsis moderatoribus de novi regiminis ne-
gotiis coram acturus. Tres hinc iuniores sodales, optimae spei
adolescentes, in Calisorniam deduxit; quorum unus, Iosephus
Sasia subalpinus, grandia munia postmodum in iis regionibus
obiit. et in Italiam revocatus. totius provinciae taurinensis gu-
bernacula sex ferme annos tenuit.

Bayma in novum collegium ab omnibus peramanter exceptus
est:v quandoquidem ingenii, doctrinae et virtutis fama eum

