-161-

patiens, ut nihil unquam non egerit. Quamquam litteris, vel
scientiis tradendiS, vel sodalibus moderandis erat intentus,
tamen in sacras etiam conciones incubuit. Genuae in aedibus
Sancti Syri et Sancti Laurentii, aliisque 111 urbibus, sermones
habuit, et pias Sancti Patris Ignatii exercitationes cler0, populo,
religiosis sodalitatibus et familiis saepenumero explanavit. Quibus
111 muneribus omne tulit punctum. Erat enim sacrae eloquentiae
consultus plurimum, perpolitus, festivus, doctus, eruditus, vehe-
mens, et animi motibus excitandis idoneus quam qui maxime.
Itaque nemo erat, cui non acceptissimus esset.

Extremo vitae tempore, his muneribus obeundis, et ad-
missis poenitentium pro sacro tribunali expiandis⁷ ita se applicuit,
ut quam firmam corporis valetudinem a natura sortitus erat, pe-
nitus attriverit, et maturius decesserit. Nam et multa itinera
satis longa pedes conficere solebat: nec ieiunia servare, nec corpus
flagris concidere unquam destitit. Enimvero hos etiam labores,
quin etiam maiores, eo ipso anno, quo vita excessit, adire non
dubitavit; siquidem per dies ieiunio quadragenario sacros, con-
ciones habuit amplius octoginta.

Inter eius virtutes, animi demissio primas tulit. Linguam
latinam, uti docuimus, apprime tenebat; graecam vero adeo 031-
lebat, ut epistolas ad amicum natione graecum hellenicas daret;
italicam denique egregie noverat, eamque ob causam Antonius
Brescianius aliique, nostri sermonis scientissimi, suos ei libros
dignoscendos tradebant. Attamen Baronius nunquam celebritati
studuit; quin imo se, perinde ac nullius litteraturae homo esset,
despectui habuit. Conciones et carmina, tum latina, tum italica,
mira arte elaborata, apud se servabat, utpote qui artem bene
dicendi, ac praecipue poesim a prima aetate impense coluisset.
Nunquam tamen induci potuit, ut ne minimum quidem e suis
scriptis muneri daret, quo amicorum desiderio faceret satis, Ad
hoc, nisi utilitatis ratio id postularet, 1111111 ex eius ore prodibat,
quod eximiam illam suam omnium disciplinarum peritiam com-
probaret. Quod et in ceteris rebus usuveniebat. Fratrem ei fuisse,
qui Aquis Statiellis Praefecti provinciae vicibus complures annos
perfunctus esset, tum demum a sodalibus est compertum, quum
idem inibi pie sancteque decessit.

11

