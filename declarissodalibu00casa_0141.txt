XIV.

lOSEPHVs fflORDA

TAMETSI hic totus fuit in egregiis facinoribus occultandis, quae
religioni et humanitati provehendae plurima patravit, tamen
efficere non potuit, quin multa in hominum notitiam venirent.
Itaque duplici nomine eius elogium conscribimus; quod celeber—
rimus exstitit, et celebritati nunquam studuit.

Natus est Cumbevianae in provincia Taurinensi. anno a
Christi nativitate MDCCCXXIII, et in nostram Societatem inscriptus
Cheru, aetatis suae anno altero et vicesimo (Ι). Pietatis funda-
menta iecit praevalida3 et iam inde a primis speciminibus plu-
rima virtutum documenta suis contubernalibus exhibuit. Hoc de
Giorda adhuc tirone relatum accepi. Quamquam linguae gallicae
scientissimus erat, hanc tamen ita coram ceteris tironibus pro-
nunciabat, ut si illam vix a primo limine salutavisset. Eo qui
secutus est anno, Taurinum est missus, ut in Collegio Sanctorum
Martyrum philosophiam ac theologiam recoleret; etenim, an-
tequam Societatem nostram ingrederetur, his disciplinis operam
iam dederat. Subinde sacerdotio insignitus, Iriam contendit, et
in Nostrorum collegio logicam, metaphysicam et ethicam tradidit.
Pari tempore aegrotis valetudinarii urbani, et carceribus detentis
invisendis addictus est. Anno MDCCCXLVIII, ob rerum civilium
immutationem et provinciae nostrae subversionem, se Iavenum
apud suos recepit, et patruo sacerdoti curioni iam senescenti,

