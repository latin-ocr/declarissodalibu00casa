-72-

monitis et consiliis parere maluit. Itaque, spretis opibus, quibus
domi affluebat, atque honoribus posthabitis quos generis clari-
tudo ei pollicebatur, nostram Societatem est ingressus Genuae,
aetatis suae anno undevicesimo. Ab ipsis religiosae vitae rudi-
mentis, nihil sibi in pietatis curriculo ad celeritatem reliqui fecit余
nec pedetentim et gradatim, sed citato cursu, stadium virtutis
metiri instituit. Tum minores, tum maiores natu, eurn omnes ad
unum mirabantur余 Angelum nomine adpellabant, atque, uti exem-
plar ad intuendum et imitandum, sibi ob oculos ponebant. Ibidem,
et postmodum etiam Romae, litteras elegantiores, ac Ferrariae
philosophiam recoluit. Hinc Calarim profectus, grammaticam
puerulis explanavit. Qua in urbe, ob pietatem animi, atque oris
modestiam singularem, Aloisius Gonzaga passim nuncupari est
coeptus. Gravissimo tentatus morbo, quod postea, tametsi con-
valuerat, tenui valetudine utebatur, annos omnino duos sacrae
theologiae vacavit, et sacerdotio propere est initiatus.

Postero tempore, sacris concionibus vicatim habendis se pe-
nitus devovit. Ferrariae, Genuae et Iriae prima in hoc divinorum
omnium divinissimo munere specimina exhibuit. Id Genuae fuit
praestabilius. Homini poena capitali damnato, qui plurimis Dei
ministris circumsistentibus, ac frustra rogantibus, delicti veniam
a Deo exposcere pertinacissime recusabat, Torniellius ad ultimum
occurrit, Deiparae effigiem ante oculos statuit余 paucis ad rem
adiectis, ut facti poenitens animi sordes in sacro Poenitentiae
lavacro ablueret, facile persuasit, eumque Deo Creatori plane
conciliavit.

In insula Sardinia, in quam denuo traiecerat, uberiora clario-
raque pietatis monumenta reliquit. Ut primum in publicum prodiit,
non iam Pater Torniellius, sed Pater Sanctus vulgo appellari
coepit. Nam divino numine afflatus, ac paene abreptus, tanto
animi, vultus, ac vocis ardore, multitudinem circumstantem al-
loquebatur, ut illum cuncti a sideribus inter mortales demissum
arbitrarentur, quo eos a vitiis abstraheret, atque ad sempi-
ternae salutis iter revocatos, recta ad coelum perduceret.
Itaque nemo erat, quin, eo viso, auditoque, quo is vellet im-
pelleretur. Templum suspiriis et singultibus passim insonabat余
complures pectus decutiebant3 admissa fatebantur publice, ac

