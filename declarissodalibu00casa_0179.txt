XVII.

FRANCISCVS PELLlCO

AUGUSTAE Taurinorum ortus est, anno reparatae salutis
MDCCCII, parentibus, morum honestate et pietate in Deum
spectatissimis, qui Saluciis profecti, urbem Subalpinorum caput
paucis ante annis sibi incolendam delegerant. Fratrem habuit, natu
maiorem, Silvium illum fama clarissimum, qui non minus religionis
quam litterarum laude floruit. A prima aetate, ingenii docilitas, inta-
minati mores, amor in Deum et in parentes, suavitas oris, vultusque
modestia plurimam ei apud omnes commendationem pepererunt.
Litteris nostratibus, latinis et gallicis praecipue intendit. Linguam
anglicam satis tenuit, et germanicam etiarn attigit. Poeticam et gra-
phicam coluit, ne artium expers esset suavitatis. Enimvero plurimum
ab iis in pueritia et adolescentia iucunditatis hausit. Quibus in
artibus, Silvii cura et amor maximo ei incitamento ac subsidio
fuere. In regio Athenaeo Taurinensi ad subtiliores disciplinas
animum appulit, et Amadei Peyroniâ€š viri eruditissimi, auditor
suit(1).

At. quia magis Deo, quam hominibus famulari studebat,
honores et munera, quae sibi forte polliceri poterat, contemptui
habuit, et Ecclesiae inservire, eique se totum mancipare con-
stituit. Quo inito consilio, quum eum nonnulli a sententia de-
terrere conarentur, nihilo secius, quae sua erat sapientia, obiecta
omnia brevi momento ludificavit. Itaque eodem in athenaeo

