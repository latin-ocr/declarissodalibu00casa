nitatem enarrabat, praedicabatque3 utpote quae tanta sit, ut ne-
minem unum, vel flagitiosissimum, a se repellat, et cuivis homini
in ea, nullo non tempore, spes salutis consistat. Itaque omnium
voluntates ad arbitrium flectebat. Tum vero templa, plateae, vel
*etiam colles. vallesque gemitibus ac sing-ultibus personabant.
Complures pectus decutiebant. divinam clementiam inclamabant,
et se in posterum a culpis temperaturos vulgo profitebantur.
Qui subinde ad Francum accedebant, ut sua quisque admissa
privatim faterentur, hos idem blande appellabat, et perinde ac
pater filios. summa benevolentia complectebatur, Deoque penitus
conciliabat. Ad hoc plura tribunalia culpis abluendis, diem
noctemque aperta prostabant, ut haud raro sacri administri, quo
unicuique praesto essent. diem nocti, noctemque diei coniunge-
rent. Qua de causa haud facile narraverim quot laborum fructus
Francus, eiusque socii retulerint. Mutuae offensiones, atque odia
capitalia, quibus complures dissidebant, radicitus sunt evulsa, male
parta restituta, connubia rite celebrata, boni mores instaurati, et
pietas ubique reflorescere est visa. Nam Francus, praeter eos
-quos commemoravimus, labores alios, eosdemque gravissimos,
obeundos susceperat, quo Rbetis ad veterem pietatem retinendam,
vel revocandam, maiori esset subsidio. Quippe ad patres matresque
familias, ad magistros, ad discipulos, ad famulos aliosque bo-
minum x'el mulierum coetus. conciones habuit quamplurimas In-
super, quo longius quidquid boni inierat, in posterum produceretur
ac firmius consisteret, pias sodalitates, quas a Iesu et Mariae
Sanctissimis Cordibus nuncupatas voluit. instituendas curavit.
Ad haec id etiam praestabile accessit, quod opuscula conscripsit,
vulgavitque: quorum ope plebem ab iis culpis facilius removeret,
in quas incidere consuevit. Horum alteri nomen fecit Dellc veglie
cd amoregql'amcnli nelle campagne: alteri vero La scaola dez· de-
litfz· aperta uelle osterse. Inmnnerabilia exemplaria operis prae-
clarissimi, quod paucis ante mensibus, quam ad Rhetos veniret,
in lucem protulerat, quodque inscripserat Risposlc popolarz' alle
obbl'ezioni pist comum· conlro la religione, in totam Rlietiam,
aliasque Italiae regiones divulgavit, tanto religionis bono, ut
quibus annis apud Rhetos est commoratus hoc eius ingenii ac

pietatis monumentum sexies excusum sit.

