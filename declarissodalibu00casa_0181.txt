—139—

Hac dc causa pelliciis, nostrorum Praesidum iussu, ut non modo
veritati. scd ctiam suorum dignitati ac saluti prospiceret, opus
adversus eum conscripsit, et evulgandum curavit.

Quamquam hoc fucato rhetore et pallio tenus philosopho
a condiscipulatu familiarissime usus erat, utpote qui lupum,
ovis pelle indutum, ab adolescentia detegere non potuisset, de-
tectum tamen. sanctiora veritatis, quam amicitiae iura reputans,
multiplici argumentorum pondere salsitatis arguit, atque ad in-
citas redegit. Id autem praestitit tanta verborum lenitate, et
animi benevolentia, ut Giobertius ipse, tametsi cum Carolo Al-
berto, Subalpinorum rege, qui Pellici librum regii aerarii impensa
edi praecepisset, magnas inimicitias susceperat, tamen hominis
sapientiam cum christiana caritate coniunctam vehementer ad-
miratus, eum palam omnibus collaudare non dubitaverit. Stupor
enim iracundiae locum plane occupaverat. Pellici opere perlecto,
viri, qui non minus religione, quam doctrina praestabant, plu-
rima laetitia sunt affecti, et magnis scriptorem laudibus extulerunt.
Hos inter com-pellare libet Clementem Solarum Comitem Della-
Margherita, regni Sub-alpini a rationibus externis administrum,
qui ad Ρ. Antonium Brescianium, provinciae taurinensis prae-
positum, datis litteris, summo Pellicum elogio condecoravit (3).
Qui vero inimico animo in nostram Societatem exstabant, nil inten-
tatum reliquerunt, ut Pellici famam obtererent. Horum praecipuus
fuit Iophredus Casalis, de quo in elogio Ioannis Antonii Grassii
verba fecimus. Hic itaque librum iniquo animo conscriptum et ca-
lumniis refertum esse affirmavit: ob eamque causam malum, quin
etiam pessimum nuncupandum3 Pellicum autem ipsum omnium
fraudum, quibus moliendis Iesuitae maxime sint idonei, magistrum
esse habendum. Quapropter futurum, ut idem serius ocius hoc
nomine Praepositus Generalis Societatis Iesu renunciaretur (4).

Itaque Pellicus, quum de religione et de nostra Societate
adeo meritus esset, ut boni omnes nostris partibus faverent, mali
vero starent ex adverso, ad sollemnem quattuor votorum profes-
sionem dudum promotus. Brescianium ipsum, anno MDCCCXLVI, in
provincia taurinensi administranda, excipere est iussus. At non diu
regimen tranquillum habuit. Nam qui religionem catholicam odio
prosequebantur, ii Societatem nostram neci addixerant, iamque

