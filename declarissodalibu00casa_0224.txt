„174-

terum pietatis stadium emetiuntur, quosque tertianos nuncupa-
mus, magister exstitit. Ad haec divini verbi praeco diligentissimus.
ingentes animarum manipulos collegit. Etenim linguam Tamu-
licam apprime didicerat, ut indigenae, qui huius sermonis doctis-
simi haberentur, eius peritiam suspicerent vehementer.

Quum itaque Gallus tantus esset, tantique fieret ab omnibus,
ac praecipue a primoribus, turn populi, tum Cleri. Aloisius
Canoz, Madurensium Episcopus, eum uti theologum sibi ad-
scivit, et secum Romam duxit, ut Concilio Vaticano, a Pio IX
Pontifice Maximo, anno MDCCCLXX, indicto, interesset. Nam
eius pietatem, doctrinam et rerum usum oppido compertum
habebat, utpote qui in gravioribus suae dioecesis quaestio-
nibus, eius consilio saepissimae usus esset. Gallus triennium
in Urbe constitit, non modo ut theologi. dein eiusdem Episcopi
procuratoris munus obiret, sed etiam ut opus theologicum perfi-
ceret, et in lucem ederet, quod inscripsit Suppetiae Evangelii prae-
comibus, qui Madurcnsem 7222'552'0726772 excolunt, oblatae. Hoc
edito opere, quantum in theologia, quae de moribus agit. ex-
celleret, mirum in modum innotuit. Neque minus scientia chri-
stianorum dogmatum, Ecclesiae iuris, atque Indorum rituum,
legum, ac morum. qua Gallus pollebat, ex eodem opere eluxit.
Qua de causa maximam in christiana republica, ac praesertim
in urbe Roma et in Dioecesi madurensi‚ doctrinae laudem
tulit.

Apud Indos regressus, ad philosophiam iterum tradendam
animum applicuit, eodemque tempore sacri ephebei Madurensis
regimen obtinuit. Interea quum Calcuttae‚ in urbe indicae re-
gionis amplissima, magnus conventus legibus ferendis haberetur,
Episcopi Indiae meridionalis nihil antiquius reputarunt, quam
Gallum iuris utriusque consultissimum illuc mittere, quo ni-
mirum caveret, ne quid contra Catholicorum iura, eorum prae-
sertim qui matrimonio iunguntur, statueretur. Itaque Gallus,
hac provincia suscepta, tanta, in eadem administranda, felicitate
est usus, ut adversariis ad incitas redactis, plenam de doctrinae
ac disciplinae catholicae hostibus victoriam reportaverit.

Romam serius a nostris moderatoribus missus est. ut sub-
ortas in India quaestiones de Episcopornm iuribus in religiosas

