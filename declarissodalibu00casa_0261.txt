rubore est suffusus, ut viginti quinque post annis, quum hoc
idem mihi enarraret, rursum erubescere videretur.

Ex his omnibus facile intelligitur, quibus demum de causis
omne genus hominum tantopere eo delectarentur, nec quisquam
esset, quin hominem cernere, audire, cum eo loqui et csse, eiusque
amicitia potiri maxime averet: ab eo autem distrahi admodum
gravate ferret. ut bene multi in lacrimas irrumperent. Quae
omnia neutiquam accidissent, nisi eum natura, tot muneribus con-
gestis, a turba secernere quodammodo studuisset.

De Bayma vita functo ephemerides Americanae elogium
evulgarunt perhonorificum. Eum enim appellare non dubita-
verunt Urbis Sanam Clarae Genium, et rerum mathemati-
carum gigantem, aliaque plura de eodem sunt prosecutae;
quae, tametsi per hyperbolem conscripta videntur, tamen fidem
faciunt, quanti reapse Bayma apud illos fieret, a quibus supra
modum praedicaretur. Eius etiam sodales, tam praeclari capitis
iacturam prae ceteris passi, postquam moestissimi eidem paren-
taverunt, eius elogium litteris consignandum curarunt. Hoc con-
scriptum est a P. Gleeson, qui stilo non elato et poetico, sed
modestiore et historico. uti par erat, Baymam quam aptissime
collaudavit. Cuius sub exitum auctor quam maximas Divinae
Providentiae gratias agendas ait, non ideo quod, prouti in me-
moratis ephemeridibus licet legere, Bayma exuvias suas Ame-
ricanis custodiendas reliquerit, sed quia tot ingenii et pietatis
monumenta, turn suis, tum alienis testamento legaverit. Huius
nempe, et ceterorum provinciae taurinensis sodalium virtutibus,
qui anno MDCCCXLVHI e ditione Subalpinorum expulsi, in Ca-
liforniam transmigrarunt, magnam partem acceptum esse refe-
rendum. quod Californiae collegia adeo floruerint, ut horum
aedificia instar oppidi producta sint, eorumque alumni tota A·
merica plurimi fiant. principesque ponantur.

Attamen fatemur in Baymae elogio a Gleeson conscripto,
nonnulla desiderari ab eodem Bayma in Italia egregie patrata,
quorum notitia. ob locorum distantiam, vel temporis diuturni-
tatem, ad extremam Calisorniam sortasse nunquam est didita.
Huic porro incommodo nos obviam ire studuimus, utpote qui,
non modo complures Baymae contubernales et discipulos, sed

