—226—

litterarum humanitatem per annum est infmmatus. Praealta ac prae-
valida pietatis fundamenta iecit, et propositi tenax, constantiae
et fidei exempla praebuit luculentissima. Nam diutinis. iisque
acerbissimis animi angoribus tentatus, hos omnes fortiter supe-
ravit. Subinde Taurinum est missus, et in Collegio Convictu
Nobilium rem grammaticam naviter tradidit. Hoc tempore iu-
niores rhetorici, quos Cherii condiscipulos habuerat, quique in-
credibili eius desiderio tenebantur, litteras latinas, verso eloquio
elegantissime conscriptas. ad eum (ledere. Hae porro. uti monu-
mentum exquisitae latinitatis, benevolentiae atque existimationis
nostrorum sodalium erga Francum. eo iam vita functo, in lucem
editae sunt.

Taurini annum commoratus, Iriam contendit, ubi iterum gram—
maticam, dein litteras politiores docuit, et, biennio elapso. Tau-
rinum est regressus, ut philosophos audiret. Duobus post annis,
Calaribus in Sardinia, in Collegio S. Teresiaeg rhetor triennium
exstitit magnopere probandus. Quo exacto, Romam est missus,
ut in Athenaeo Gregoriano sacrae theologiae operam impenderet.
Egregium sane hoc fuit eius ingenii testimonium. Nam hanc
in urbem, orbis catholici et sacrarum disciplinarum principem
ac magistram, ex aliis provinciis a nostris moderatoribus studio-
rum causa mitti solebant, ut alibi docuimus, qui ingenio ceteris
praestare censerentur. Neque sane Francus suorum praesidum
opinionem fefellit: quippe theologus numeris omnibus absolutus
evasit.

Sacerdotio insignitus, et studiorum curriculum emensus,
in urbem Cherium est profectus, ubi alterum pietatis tiroci-
nium, uti nostra fert consuetudo. perageret: conciones, quas vocant
Bonae Mortis, in templo Antoniano ad populum haberet. Sanctis-
simi Cordis Iesu, et Beatissimae Virginis Cordis immaculati so-
dalitatibus praeesset„ et nostrorum sodalium conscientiam regeret.
Brevi tamen post tempore in Galliam devenit, ut idem tirocinium
conficeret. Quo confecto, Taurinum ad Sanctorum Martyrum
est accersitus, ut, hac in aede splendidissima amplissimaque,
concionatoris annui officio fungeretur. Hoc munere vix inito,
quum anno MDCCCXLVIH nostri sodales, ob civiles turbas, e suis
domibus expulsi, hac illac abirent. in pagum provinciae lugdu-

