,29-

sores librorum edendorum est adscitus. Triennio hac in urbe
circumacto, Genuam est regressus, ut memorato Collegio Albertino
Rector praeesset, ibique tres amplius annos optimi Praesidis
partes cumulate explevit. Librorum etiam censor ab Archiepi-
scopo huius urbis est renunciatus. At vero tempora teterrima
intercesserunt. Nam anno MDCCCXLVIH, ab hominibus perduel-
libus, et religioni iniquissimis. tota Italia, ac praesertim Genuae,
in nostros sodales factus est impetus. ltaque Carminatiusâ€š una
cum suis hinc excedere est coactus adeo inopinato, ut ne sua
quidem scripta secum asportare integrum illi fuerit. Alia com-
plura tum temporis est passus, quae alibi enarrare est animus,
quandoquidem ea in praesens persequi, genus scripturae pro-
hibet (3).

Hanc iacturam Carminatius vehementer indoluit. Placentiam,
dein Bergomum apud suos divertit3 et his in urbibus totum se
animarum saluti curandae devovit. Quippe non minus pietate,
quam doctrina praestabat, et in collegiis, quibus antea praefuit,
licet tot curis distentus, ad hoc etiam munus sanctissime incubuit.
Exeunte anno MDCCCXLIX, Romam accersitus, Iuris Ecclesiae
institutiones in Lycaeo Gregoriano tradere coepit. Quod ea in
urbe minus commoda valetudine utebatur, Regium Lepidi se
contulit, ut in nostro collegio sacram theologiam doceret.
Quum sex menses ibi exegisset, vel ob pectoris imbecillitatem.
qua ab adolescentia laborabat, vel ob animi aegritudinem, quam
in tanta rerum publicarum immutatione conceperat, violento im-
plicitus morbo, diem extremum, adhuc firma aetate, confecit, annos
natus nimirum tres et quinquaginta.

Vir fuit eruditissimus latine, italice, graece et hebraice. Multa
de re theologica, philosophica, historica, et litteraria evulgavit,
quorum hic subiicimus ordinem.

