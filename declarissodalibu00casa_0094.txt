—66—

magis quam antea coli coepissent. Hos inter fuere Franciscus
Manera, Carolus Grossius, Isa'l'as Carminatius, Henricus Nonius,
Antonius Angelinius et Petrus Barberius. Pari modo Antonius
Brescianius, qui in litteris italicis principem locum obtinebat, per
longum admodum tempus in provincia taurinensi est versatus
Qui omnes praestantissimi a cunctis quum haberentur, nihilo
tamen secius Mininius adeo et ipse praestare est visus, ut inter
praecipuos adnumeratus sit. Itaque eius ab urbe Taurino disces-
sum onmes litterarum cultores molestissime tulerunt, et Viottius
eques, regii Athenaei censor, qui eum prae caeteris diligebat,
magnis ob hanc causam querelis Nostrorum aures implevit (3).

Hinc Mininius Romam est vocatus, ut, theologiae curriculum
emensus, sacerdotium iniret. Quo inito, iterum rhetoricae tra-
dendae complures annos in Collegio Romano, et alibi, animum ad-
iecit: et loachimum Peccium, qui postea ad summum Pontificatum
evectus est, discipulum habuit. Porro, ut incommodum a Tauri-
nensibus acceptum sarciretur, non modo Taurinum denuo est
missus, sed etiam in Provinciam taurinensem, quae a romana
disiuncta erat, perpetuo est cooptatus. Nihilominus hanc in urbem
est regressus, non ut rhetorem, sed, quod pluris est, ut oratorem
ageret. Quo in munere eius virtus clarior ac testatior esse coepit;
siquidem ad artem bene dicendi non minus exercendam, quam
tradendam, a natura institutus erat. In templo Sanctorum Mar-
tyrum diu statis diebus ad populum pro suggestu verba fecit,
et anno MDCCCXLIII, a Carolo Alberto rege est adlectus, qui in
maximo Augustae Taurinorum templo, per ferias quadragenas
ieiunio sacras, concionaretur. Utrobique, magno animi ardore, et
sententiarum delectu, ad confertissimam multitudinem sermonem
habuit. Cum Tiberio Sagrinio, qui, prouti supra in huius elogio
attigimus, per idem tempus, divini verbi praeco eloquentissimus
exstabat, sacrae eloquentiae principatum obtinuit, ut, uter utri
praestaret, in ancipiti poneretur. Ita factum est, ut doctores
eidem eloquentiae tradendae in Ephebeo Taurinensi, cui nomen
Convictus Ecclesiasticus, uterque adlegerentur.

Postmodum Genuam contendit; ibique nobilium matronarum
coetum ad pietatem excoluit; iudicis extra synodum officium obiit;
pia beati Patris Ignatii documenta clero explanavit3 sacras lit-

