-67—

teras publice est interpretatus, aliaque munia adiit, ut neminem
e nostris sodalibus ea in urbe reperiri liceret, qui tot labores,
quot Minimus, eosque gravissimos, una eademque tempestate,
explendos susciperet. Genuensibus non minus quam Taurinen-
sibus acceptus fuit, quin etiam magis. Nam Mininii facundia clara
pollensque erat, et novum ac peregrinum quiddam sonabat;
eiusque vocis modulatio, et gestus conformatio, ad Genuensium
animos percellendos mirifice accomodata videbatur. In aliis etiam
compluribus ac praecipuis Italorum urbibus eloquentiam suam
probavit; et nemo unus exstitit, a quo magnopere non dilau-
daretur (4). Itaque eius nomen per totam Italiam longe lateque
vulgatum est, atque etiamnum plurimum viget.

Anno MDCCCXLII, collegio Iriensi regendo est praepositus,
neque tamen ibi, alibique a concionando destitit. Sexennio post,
quum sodales omnes nostrae provinciae solum vertere iussi essent,
Placentiam apud suos se recepit; dein, re publica pacata, Romam
venit, et in templo Farnesiano divinas litteras per longam an—
norum seriem est commentatus. Qua in urbe, totius orbis prin-
cipe ac magistra, tanti est factus, ut qui bene dicendi artem
auspicabantur, ad eum frequentissimi accederent, vel ut oratorem
audirent, vel ut rhetorem consulerent. Anno MDCCCLXX, ibidem
vita est functus, et maximum sui desiderium apud omnes reliquit.
Quattuor sollemnia vota emiserat anno MDCCCXXX.

Eius conciones necdum sunt collectae, neque in ordinem
digestae, ut posteritati consignentur. Tamen nonnullae, eo vivo,
sunt evulgatae, itemque aliae eiusdem opellae, at sparsim (5).

