-159-

Quibus annis Baronius Neapoli constitit, opellam conscripsit, qua
historiam contexuit piarum.s‹7)dalitatum, quas Venerabilis Pater
Franciscus Pavonus instituendas curaverat. Eadem in urbe ad
sollemnem quattuor votorum professionem evectus est. Dein in
Salentinos est profectus, artem rhetoricam Lyciensibus traditurus.
Ad octo annos apud eos cst moratus tanta tum discipulorum, tum
civium consensione, ut hi nihil intentatum reliquerint, quo eum
diutius in suis retinerent moenibus. At vero P. Ioannes Baptista
Ponte, provinciae taurinensis praepositus, in suam illum pro-
vinciam revocavit, ut Monoeci ad oram ligurem iuniores sodales
eiusdem provinciae ad litterarum honestatem informaret. Hos
inter exstitit Andreas Bonius, praestantis ingenii adolescens, qui
postmodum rhetor praeclarissimus evasit.

Anno MDCCCLXIV Baronius Senas in Etruriam contendit. et
in sacro ephebeo, annos tredecim, magisterio pietatis et theo-
logiae dogmaticae est functus, Sanctos Patres est interpretatus,
graecos scriptores enarravit, et praecepta eloquentiae alumnis
per vices tradidit. Maximo praeterea in rebus aliis compluribus
adiumento fuit Henrico Bindio, ephebei moderatori et postea
Senensium Archiepiscopo, eique tam carus exstitit, quam qui
carissimus. Hic enim Baronium, ob doctrinam ac prudentiam
singularem, ad consilium saepissime adhibuit, eiusque opera, ad
clerum et populum in pietate excolendum, est usus.

Idem Archiepiscopus, quamquam latini sermonis eruditis-
simus erat, quod tamen multis negotiis distinebatur, lit-
teras suas encyclicas Baronio tradere solebat, latina civitate
donandas. Has vero Baronius tanta elegantia exornabat, ut
ephemerides, quae a Cz'vilz'tczte Catholica nomen mutuantur, eas,
non modo ob sententiarum delectum, sed etiam ob eloquii pro-
prietatem, nitorem ac venustatem, ad caelum extulerint. Silentio
demum non transmittendum, Bindium, magno olim timore cor-
reptum, ne Baronius a suis moderatoribus alio arcesseretur,
nullum lapidem non movisse, ne res exitum haberet; ac palam
professum esse, se, ubi opus foret, Summum Pontificem appel—
laturum. Per id etiam tempus, munus historiae Societatis Iesu
supplendae, a Iulio Caesare Cordara conscriptae, Baronio latinae
consuetudinis peritissimO, a P. Praeposito Generali nostri Or-

