-22-

benevolentiam, liberalitatemque, nemo unus suspectam habuit.
Quippe omnes censebant, neque id Carolum Albertum latebat,
Grassium in gravissimis controversiis, quae inter Carolum F e·
licem et Carolum Albertum intercesserant, in neutram partem
se movisse. Quin etiam rumor permanaverat, quod postea per
certos auctores est compertum, Carolum Felicem a Grassio sen-
tentiam rogato deterritum esse, ne in Carolum Albertum gravius
animadverteret, ut futurae regni stabilitati consultum iret (8).
Quae omnia nobis erant attingenda, ut Grassii elogio sua extaret
integritas.

Pridie nonas iunias eius anni, quo provinciae taurinensi
praeesse coeperat, Grassius, quod Mariae Christinae, uti supra
docuimus, a confessionibus erat, eamque sequi debebat, pro-
vinciae regimen P. Caesari Polidorio perusino cessit, ac brevi
post tempore Neapolim, quo eadem regina se contulerat, est
profectus; ibique Convictus Nobilium rector est constitutus (92).
Eadem de causa, anno MDCCCXXXII, Taurinum, incredibili regis
et civium laetitia, regressus est, et Collegium Sanctorum Mar-
tyrum primus omnium a restituta Societate gubernavit. Quin·
quennium hac in urbe est moratus; atque uti antea, ita postea,
tum nostris, tum alienis, maximo fuit praesidio, et ornamento.
Aloisio e marchionibus Fransoniis, Taurinensium Archiepiscopo,
iucundissimus extitit, et ab eo librorum edendorum cognitor est
renunciatus. Hinc iterum Neapolim, dein Romam venit: ibique
Collegii urbani a Propaganda Fide rector est iussus. Biennio
elapso, anno videlicet MDCCCXLH, a Patre Praeposito Generali
in locum P. Vincentii Pavanii vita functi est suffectus3 atque
ita Italiae Assio-telas, qui titulus a supremo proxime abest,
creatus est. Quum aetate iam consenuisset, et ob civiles motus
anni MDCCCXLVHI, et insequentis, res nostrae Societatis et Ec-
clesiae universae perculsae admodum iacerent, non minus animi
dolore tactus, quam corporis morbo correptus, vitam explevit
Romae, annos natus septuaginta quattuor.

Eius obitu provincia taurinensis suum lumen praecipuum
exstinctum, et columen firmissimum ademptum indoluit. Tan-
tam enim virtutis commendationem apud omnes consecutus
erat, ut in exemplum sodalibus proponeretur. Enimvero, Ρ. Thad-

