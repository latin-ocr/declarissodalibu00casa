,79-

gnominis sacrarium ducit, appensam, fuisse locutam, vel comiter
subrisisse.

Verum haec postrema silentio evenere. Alia complura de
Torniellio perhibentur, quibus Deus Optimus Maximus eius sancti-
tatem vulgo adseruit. Potiora iuvat attingere. Quum concionem,
in quodam Sardiniae pago, ad populum haberet, ingens nimbus
repente est coortus, ut tenebrae diem eriperent, et fulgoribus
coruscantibus, tonitrua fragore coelum omne complerent. Cunctis
metu traepidantibus, Torniellius: « Nemo, inquit, hinc pedem
referat. Ne una quidem aquae gutta super vos decidet, ac brevi
nullam in aere suspensam nubem conspicietis ». Verba probavit
eventus. Ad hominum multitudinem, quam templum, in quo con-
cionabatur, vix caperet, alia copiosissima e propioribus pagis
accessit, ut nulli tamen locus defuerit. Duobus in locis aures
admissa fatentibus uno tempore praebere est visus. Lampadi
aquam, quod oleum in praesens non suppetebat, infundi iussit;
eaque ad integram noctem splendere non destitit. Quot aegrotis
a Deo bene est precatus, tot serius ocius convaluerunt.

Quod Caietae accidit magis fuit mirabile. Pelago, ex quo
piscatores nullum iamdudum piscem ceperant, quod scari, piscium
genus pergrande ac praevalidum, retia abscindebant, Torniellius‚
piscatorum rogatu, re divina ad oram ipsam, summo mane, per-
acta, aqua lustrali bene est ominatus. Subinde piscatores navi-
culas viginti numero in altum ducere, et retia piscibus praetendere
iussit. Id quum praestitissent, piscibus omnigenis, quos inter
magnus scarus, retia sunt oppleta. At e piscatoribus unus, qui
sollemnem Torniellii supplicationem irrisui habuisset, nulla praeda
est potitus, navemque praeterea perfractam indoluit.

Quae in hominum mentibus laterent, abditis vel remotis locis
fierent, aut temporum successu eventura essent, non semel pate-
fecit. Nonnullis, quamdiu a Poenitentiae Sacramento abstinuerant,
et quae peccata patraverant detexit. Quum in insula Melita ver-
saretur, ex improviso domum cuiusdam aere laborantis, se contulit,
quem nunquam antea noverat, quique, impar solvendo, in tantam
desperationem inciderat, ut novacula iam iam sibi gulam scinderet.
Eum solatus, bene sperare iussit; dein triginta quinque scutatos
nummos illi obtulit3 simulque: « Quos debes triginta, inquit,

