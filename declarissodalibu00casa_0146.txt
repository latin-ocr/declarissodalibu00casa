— 110—-

Nostros cognitum iudicaverant, in eam Americae partem est
missus. quae pars Californiae adiacet, et a Montibus Saxosis
nomen invenit. Itaque, quod iamdiu in votis habuerat, in sacris
exterarum gentium missionibus esse coepit. Ut primum hanc in
aciem prodiit, illico fortissime dimicans, egregiam quam consti-
tuerat Iesu Imperatori suo operam probavit. Hac de causa, et
quod gubernandi prudentissimus erat, brevi post tempore, omnium
sodalium suorum, qui ea in regione versarentur, praeses est re-
nunciatus ,Quum igitur summa rerum ei delata esset. incredibile
dictu est, quanta virtute provinciam illam administraverit: quot
scilicet labores susceperit, pericula adierit, et fructus retulerit.

Loca vastissima, aspera pleraque, praealta, praerupta, gelu
rigentia, nivibus impervia, ac belluis ferocissimis infesta, quaqua-
versus peragravit. Homines intonsos, incultos, efferatos, more
pecudum in silvis, vel in montium latebris vitam agitantes, et
bella perpetua inter se gerentes, equo invectus, vel pedes, in-
visit, ut eos, lustrali fonte expiatos, Iesu Servatori lucraretur.
Magnae animae prodigus, nullis unquam difficultatibus est impe-
ditus quominus muneri suo satisfaceret. Itaque in multis vitae
periculis est versatus. Quum olim fiumen altissimum traiiceret.
aquae cumulo glacie concreto est impetitus, ut abreptus, iam
in eo esset, ut vitam amitteret. At enim quidam indigena magno
animo praesto fuit, et semianimum in sicco constituit. Alias
in barbarorum manus incidit, qui eum ad ludibrium veste ex-
spoliarunt, et male mulcatum expulerunt. In morbos etiam gra-
vissimos est implicitus, ut in vitae discrimen devenerit. Tamen
animum non despondit, et pluries ad eosdem barbaros homines
est regressus, ut illos divini verbi pabulo reficeret, aures admissa
fatentibus accommodaret, eosque in matrimonium rite iungeret.
aegros inviseret ac solaretur, calamitosos sublevaret, egenosque,
pro suis viribus, ab inopia prohiberet. His rationibus illorum
animos sibi ac Deo sensim devinxit, et complures ad civilem
cultum et christianam religionem perduxit.

Multus praeterea suit in eorum simultatibus dirimendis. vel
litibus componendis. Saepe etiam inter illos et magistratus Rei-
publicae Americanorum, qui acerbissimum in eos imperium ex-
ercerent, pacem conciliavit; eorumque negotiis ita studuit, ut

