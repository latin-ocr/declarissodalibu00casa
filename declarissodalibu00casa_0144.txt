-108—

eo esse, ut vita excederet. Itaque vehementissimo doloris ictu
perculsuS, et quod insuper, paucis post diebus quam Iavenio
profectus erat, de patrui sui obitu cognovisset, populo iam con-
vocato, suggestum conscendit, et in suprema concione de acer-
bissimo nuncio accepto auditores commonefaciens, eorumque
precibus matrem commendans, « Mater mea, inquit, in pro-
ximo est, ut animam agat: et iam fortasse diem suum obiit.
Hanc equidem deserui, ut vos quaererem. Salutis vestrae causa,
mihi modo eius invisendae, quae me in lucem dedit, lacultas e—
ripitur; eiusque frontis sudorem abstergere, oculos ccnnprimere,
corpus terrae mandare, eique vale supremum dicere non licet ›>.
Quibus dictis, a lacrimis temperare non potuit. Tum vero omnis
multitudo gemitu ac fletu templum omne complevit2 et magna ho-
minum caterva, qui eius vocibus antea pertinacissime obstiterant,
ad eum accessere, enixe rogantes, ut, quoniam propediem hinc
esset abiturus, sibi admissa fatentibus aures pro sacro Poeni-
tentiae tribunali praebere ne detrectaret. Quo facto Giorda adeo
est commotus, ut gaudium luctum exceperit. Itaque non de
itinere ad matrem cogitavit, sed de novis expeditionibus susci-
piendis in maximo Corsicae promontorio, quod ad Septentriones
vergit.

Unius anni spatio, viginti oppida perlustravit, in quibus
singulis ad denos, vel etiam quinos denos dies est commoratus,
ut incolas ad religionem et bonos mores informaret. Quo etiam
tempore plurimi eum legati peregre convenerunt efflagitatum,
ut ad suos pagos se conferret, et deerrantes ad rectum virtutis
iter sacris concionibus revocaret. Quorum voluntati, quamvis
eos bona spe complevisset, obsequi non potuit. Ii vero, apud
quos diverterat, aegre admodum eum abire sinebant atque ab·
euntem, longum viae spatium agmine perpetuo comitabantur, et
plurimis precibus exposcebant, ne diu abesse vellet: ac demum
lacrimis suffusi, ab eo, veluti filii a patre, divellebantur (2).

Decedente anno MDCCCLH, a suis praesidibus est revocatus,
et Brictinorium in Aemiliam missus: ibique theologiae dogmata
sacrorum alumnos naviter docuit, eosdemque pietatis magister ad
omnem religionis normam instituit. Biennio post, iterum in Cor-
sicam est accersitus, ut in sacras missiones denuo incumberet.

