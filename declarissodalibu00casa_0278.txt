—218—

est iussus, ut in collegio, quod Franciscus IV, Mutinensium Dux,
nostris sodalibus recens a solo excitaverat, rhetoricam profiteretur.
Neque silentio est praetereundum, eundem Brescianium litteras
paullo ante ad Aloisium Fornaciarium dedisse, quibus rhetorem
novensilem, uti artis bene dicendi scientissimum, et in penitis-
simis litteraturae latinae, graecae et italicae rationibus pulcre
admodum versatum, summis laudibus efferebat (¹2⁷).

Itaque Ceruttius munus adgressus, expectationi. quam de se
concitaverat, egregie respondit. Nam optima studia invexit, eaque
aptis utique praeceptis atque exemplis, ex veterum praescripto,
roboravit. Francisci IV, Mariae Beatricis Atestinae. et excel-
lentium civium Massensium egregia facinora. venustissimis in-
scriptionibus, et carminibus italicis et latinis, in publicis quae
exhibuit experimentis litterariis, mirifice est prosecutus (3).
Quam ob rem tantam nominis famam adeptus est, ut nihil eius
urbis civibus litteratis praeclarius accidere posset, quam si ab eo
probarentur.

Post haec Taurini in Collegio Sanctorum Martyrum theolo-
gicis disciplinis operam dare coepit. Porro in ea incidit tempora
turbulentissima, quibus homines iniquissimi, res divinas pessum
dantes et humanas. Societatis nostrae alumnos italos ad unum
omnes e nostris domibus exturbarunt. Tum exstitere qui prae-
clarum iuvenem, magnis propositis praemiis, ab eadem Societate
abstrahere sunt conati. At perperam. Quae enim eum mater ad
omnem pietatem et doctrinam aluerat, huic fidem. quam polli-
citus erat. perpetuo praestitit. Itaque ipsa in urbe Taurino. Sub-
alpinorum principe, constitit, et sacerdotio propere ac silentio
initiatus, prouti in elogio P. Francisci Pellici demonstravimus,
nobilissimi et doctissimi Comitis Aemiliani Avogadri Della-Motta‚
apud quem clanculum diverterat, adolescentes filios litteris bien—
nium instituit. Anno MDCCCL, Lavallium in Galliam contendit,
ibique intermissa theologiae studia revocavit. Sub idem tempus
elogium conscripsit Efisii Trois, contubernalis sui, natione Sardi,
angelicis moribus adolescentis, qui properato e vivis excesserat.
Studiis theologicis positis, Laetii tertium pii tirocinii annum exegit.

Rebus civilibus in Italia qua demum cumque ratione com-
positis, Romam continuo est accitus, et quattuor sollemnibus

