tatem, atque auri sacram samem, cuius explendae causa illuc ve-
nissent, nec quidquam pensi et sancti haberent, quum se catho-
licis contemptui esse animadverterent, alio abeuntes, optatissimum
omnibus beneficium obtulerunt. Porro satis mirari nequibant,
virum tanto praeditum ingenio et doctrina, ltaliam atque Eu-
ropam, in cuius luce versari, et in honore haberi posset, adhuc
florenti aetate, sua sponte, deseruisse: et in extremas mundi
partes, inter rudes barbarosque homines, sese penitus occuluisse.

Praeter linguam gallicam, quam, uti docuimus, ab adole-
scentia egregie noverat, et anglicam, quam postea plane perdi-
dicit, tres eorum populorum dialectos, asperrimas atque usu
difficillimas, probe tenuit. Lexicon dialecti praecipuae, quam
Kalispeliam vocant, conscripsit, et praelo librario, magno sumptu
coempto, Montium Saxosorum indigenis edendum commisit. Alios
etiam libellos, vel eodem sermone, vel anglico, in lucem dedit, quos
infra recensebimus. Complures epistolas, christiana sapientia in-
signes, ad nostros, aut ad alienos misit, quibus res praecipuaS,
a se, vel a suis sodalibus in sacris expeditionibus patratas, ac-
curate admodum est persecutus. In his de se quidem minimum,
vel tacito nomine, de ceteris vero plurimum et nominatim lo-
quitur. Porro hinc est effectum, ut quamplures nostrae Societatis
alumni, ingenio, doctrina, et pietate praestantes, ad Montes Sa-
xosos sese transferrent, et Giordae‚ in ea religiosa vinea exco-
lenda, subsidio venirent. Itaque huius sacrae expeditionis operarii
tantopere succrevere, ut qui ante Giordae adventum septeni,
vel octoni essent, postmodum, eo adhuc vivo, ad quadraginta
numerarentur. Quocirca novas sodalium nostrorum stationes in
ea regione constituit, non modo apud indigenas, sed etiam apud
alienigenas, quos Albos appellant.

Quum igitur tantus esset, tantique fieret ab omnibus, com-
plures Episcopi, vel coram, vel scripto, eum in gravissimis
quaestionibus uti oraculum consulebant, seque, suosque eius pre-
cibus commendabant. Enimvero, Giorda vita functo, magno nu-
mero epistolae, aliaque Episcoporum documenta existimationis,
et benevolentiae testimonia erga illum, in eius scriniis sunt re-
perta; quae omnia, uti ipse praescripserat, combusta sunt. Hos
inter praecipuus exstitit Carolus Seghersius, Vancuveriensium

t<

