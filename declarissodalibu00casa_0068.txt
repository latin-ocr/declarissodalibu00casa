,44-

Nihilo secius non minorem, quin etiam maiorem, in litteris ac
scientiis alendis fovendisque, admirationem sui excitavit. Librorum
scriptorumque omnigenam notitiam habuit; et in libris conqui-
rendis, recensendis, illustrandis ac denuo edendis plurimus fuit,
ut totam aetatem, nulla vel minima temporis particula praeter-
missa, in hoc insumpsisse videretur. Pluribus in collegiis vitam
egit; in quae singula ut pedem intulerat, continuo, vel volun—
tate, vel rogatu praesidum, qui eius genio indulgere studebant,
bibliothecae praefecturam inibat.

Ad tredecim annos in urbe Taurino est commoratus; quorum
duodecim in convictu Nobilium; unum, qui fuit a Christo nato
MDCCCXXX, in Collegio, cui nomen a Provinciis. Hoc tempore
opera complura typis excudenda curavit, quae si recenseas, in
infinitum abeas. Quamquam vero non omnia innotescunt. Nam
Beorchia prooemiis, vel adnotationibus operum a se editorum,
suum nomen non subiiciebat‚ vel siglis, iisque raro admodum,
utebatur. Quippe celebritati minime studebat; et quarn alii o-
peram in libris edendis cum eo contulerant, ne sibi uni tribue-
retur, prorsus verebatur. Enimvero sodales nostros quamplures,
sane doctos, videlicet Grassium, Grossium, Maneram, Carmi-
natium, Nozzium, Angelinium, Brescianium, Badum, Pariam,
Boerum, in libris deligendis, annotandis, expurgandisque, adhi-
bere solebat. Qui omnes magno sibi honori ducebant tanto ho-
mini, pro suis quisque viribus, suppetias ire3 atque ita, dum ei
praesto erant, copiosiorem sibi in dies eruditionem parabant.
Neque porro silentio transmittendum, Hyacinthum Mariettium
Beorchiae acceptum referre solitum esse, quod maximi no-
minis typotheta evaserit, magnasque exinde opes sibi suisque
paraverit.

Anno MDCCCXL ad finem vergente, Beorchia Novariam est
missus, ut Collegium Gallarinium, Rectoris et Praefecti studiorum
auctoritate, moderaretur. Collegii etiam bibliothecam curandam
sibi suscepit, et publicus librorum edendorum censor a summis
magistratibus est renunciatus, Anno insequenti, a suis sodalibus
est adlectus, qui Romae, omnium provinciarum procuratorum
conventui interesset. Sexennium rectoris munere felicissime functus
Genuam devenit, ibique bibliothecae domus professae ad Sancti

