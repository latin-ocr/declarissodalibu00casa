„234—

Id vero satis mirari nequeo, atque instar prodigii habendum
paene dixerim; Francum videlicet, quamquam erat tot laboribus
intentus, ut horae particulam ab his vacuam aegre admodum
nancisceretur, ad huiusmodi libros conscribendos edendosque
incumbere potuisse. Etenim, quo etiam tempore sacrae expedi-
tiones in Rhetia intermittebantur, in alias Italiae regiones profi-
ciscebatur, in quibus, vel conciones per serias quadragenas ie-
iunio sacras, vel commentationes per mensem Beatae Virgini
dicatum, ad populum habebat. Hinc nosci licet, virum temporis
aestimatorem adeo avarum fuisse, ut vel minimum horae articulum
elabi non sineret, quin lucri faceret.

Quae omnia seniores populi, curiones sacri, et municipum cu-
ratores apud se reputantes, quam maximas Franco gratias a-
gendas existimarunt. Itaque, datis litteris, vehementer ei sunt
gratulati, quod sui paene immemor, sibi nuspiam pepercisset, quo
populares e diuturno vitiorum veterno excuteret, atque ad vir-
tutem sectandam excitaret. Eum hanc ob causam de se, deque suis
optime meritum esse: se vero tot benefactorum memores in
posterum futuros. Neque minus Franco. quo duce, tot egregia
stipendia meruerant, itinerum comites et laborum socii, prae-
cipue Cavalierius‚ sunt delectati. Quippe in illum, veluti in
exemplar inspiciebant, quod imitarentur. Dei amorem. quo idem
incendebatur, praesertim mirabantur; atque orandi studium, cuius
¹gratia, noctes interdum, ante effigiem Iesu cruci affixi, genibus
nixus. insomnes ducebat, adeo ut naturam vinceret, summis lau-
dibus efferebant. Quibus Franci virtutibus, post ipsum Deum,
acceptum retulerunt sacrarum expeditionum exitum, quo nil fe-
licius contingere poterat.

Postremo non conticendum, Francum, his laboribus perfunctum,
magnam animi laetitiam cepisse, quod scilicet, Deo favente, et
sociis adiuvantibus, tantum massionis praemium tulisset, atque
incommoda superiora, quae in Etruria acceperat, in bonum ver—
tisset. Videbat enim, se tandem eo voto esse potitum, quod olim,
adhuc adolescens, animo conceperat, quum videlicet Fridericum
Torniellium‚ Societatis nostrae sodalem sanctissimum et divinae
gloriae studiosissimum, 111 sacris expeditionibus apud Sardos se-
cutus, eiusque ardorem atque uberrimos pietatis fructus admi-

