erectam in Deum mentis aciem gerebat, ut qui in eum oculos
intendebant, stupore opplerentur, ac, divino quodam terrore cor-
repti, alio obtutum avertere cogerentur.

Cibi somnique parcissimus fuit, ut plurimi eum, quum in
Sardinia degebat, esu potuque abstinere sint arbitrati. In se acer-
rime saeviebat; asperrimo cilicio utebatur3 lorisque ferreo acumine,
vel plumbea glande instructis, corpus usque ad sanguinem verbe-
rabat. Itaque non modo flagella, sed etiam vestimenta, pavimentum
et cellae parietes plurimo cruore aspergebantur, imbuebanturque.
Religiosae paupertatis servantissimus, vilissima quaeque sibi de-
ligebat, et veste obsoleta ac detrita prae ceteris delectabatur. Mo-
deratoribus dicto audiens, nihil, iis inconsultis, agebat; ratus, illud
potissimum Deo probari, quod ex obedientia suscipitur. Castitatis
custos diligentissimus, oculos a mulieribus perpetuo continuit, ut
nullam de facie noverit.

Animi demissione in exemplum enituit. Seipsum despexit, nec
unquam de clarissimis maioribus, a quibus ortum duxerat, verba
fecit. Humilis cuiuslibet officii exercendi occasionem captabat3
suppellectilem poliebat, conclavia purgabat, mensam sternebat,
culinamque ea sedulitate moliebatur, qua munia gravissima explere
consueverat. Si quando in alicuius offensionem contra votum
inciderat, illico se ad eius pedes abiiciebat, veniamque subiectis-
sime postulabat. Maxima in vulgus charitate exarsit, et caecorum,
viduarum, mendicorum turbas innumerabiles, stipe collecta, ubique
aluit; nec ullum unquam a se, nisi voti compotem, dimisit. Nea-
poli lue asiatica correptis diu noctuque sedulo adfuit, ut sibi
morbum contraxerit. Quum convaluisset, iisdem pari sedulitate as-
sidere iterum coepit, ac dein in Siciliam mitti postulavit, ut eadem
pestilitate afflatis subsidio veniret. Dei gloriam perpetuo ob oculos
habuit. Sacrosancti Iesu Cordis, ac Deiparae labe primaeva ex-
pertis, quibus a teneris addictissimus fuit, cultum impense fovit,
et ubique gentium usque ad vitae exitum propagavit.

Vir magni animi et constantiae, quamquam, ut supra docuimus,
viribus parum firmis utebatur, nullis, in Dei honore et vulgi sa-
lute procuranda, difficultatibus obruebatur. Itaque non horridae
solitudines, non montium cacumina praealta ac praerupta, non
fluviorum altitudo, vel impetus eum a proposito deterrebant.

